---
tag: ADR Sud-Vest Oltenia
title: Sală de sport din fonduri europene pentru elevii din Stănești - Gorj
titleLong: Sală de sport din fonduri europene pentru elevii din Stănești - Gorj
---

<p class="has-text-weight-semibold">Cele trei unități școlare ale comunei gorjene Stănești vor avea o sală de sport modernă, care va fi construită prin Programul Operațional Regional (POR) 2014-2020, un proiect în valoare de 6,2 milioane de lei.</p>

<p>Directorul general al Agenției pentru Dezvoltare Regională (ADR) Sud-Vest Oltenia, doamna Marilena Bogheanu, și primarul comunei Stănești, județul Gorj, domnul Constantin Bicheru, au semnat, în data de 14 mai 2021, un nou contract finanțat prin POR 2014-2020, în cadrul Axei Prioritare 10, care vizează îmbunătățirea infrastructurii educaționale.</p>

<p>Proiectul prevede realizarea unei săli de sport moderne cu o suprafață construită de 1.685 de metri pătrați, care va fi utilizată de către elevii înscriși în învățământul obligatoriu primar și gimnazial din cele trei unități școlare ale comunei Stănești pentru desfășurarea orelor de educație fizică și sport, dar și pentru competiții sportive.</p>

<p><em>„Noul contract de finanțare pe care l-am semnat astăzi (n.r. vineri, 14 mai 2021) va aduce beneficii importante pentru sistemul de învățământ din comuna gorjeană Stănești. Obiectivul investiției propuse este construirea unui săli de sport pentru asigurarea infrastructurii educaționale adecvate pentru practicarea sportului și a activităților recreaționale extrașcolare de către elevii din localitate, astfel încât aceștia să beneficieze de ore atractive într-un spațiu modern. Proiectul este benefic pentru sănătatea copiilor care în prezent nu beneficiază de un loc special amenajat pentru desfășurarea orelor de educație fizică. Tendința la nivel european este aceea de a acorda o atenție sporită educaţiei fizice, deosebit de importantă pentru dezvoltarea tinerei generaţii, pentru performanțele intelectuale și fizice ale elevilor, tot mai preocupați de tehnologia digitală, în detrimentul sportului şi mişcării“</em>, a declarat doamna Marilena Bogheanu, directorul general al ADR Sud-Vest Oltenia.</p>

{%include news-image.html img='/assets/img/poze_stiri/16062021_adrsv.png' description='' %}

<p>Proiectul implementat de Primăria comunei Stănești, județul Gorj, în cadrul POR 2014-2020 are o valoare totală de 6,2 milioane de lei, din care 4,6 milioane de lei (992 de mii de euro) este finanțarea nerambursabilă. Contribuția administrației publice locale va fi de 2%, în valoare de 92 de mii de lei. Perioada de implementare a proiectului este până la finalul lunii decembrie 2023.</p>

<br>

<p class="has-text-weight-semibold">Sursă foto și text: ADR Sud-Vest Oltenia</p>