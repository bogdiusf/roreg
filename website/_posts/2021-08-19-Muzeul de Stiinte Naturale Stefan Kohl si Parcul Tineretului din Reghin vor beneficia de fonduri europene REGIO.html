---
tag: ADR Centru
title: Muzeul de Științe Naturale ”Stefan Kohl” și Parcul Tineretului din Reghin vor beneficia de fonduri europene REGIO
titleLong: Muzeul de Științe Naturale ”Stefan Kohl” și Parcul Tineretului din Reghin vor beneficia de fonduri europene REGIO
---

<p class="has-text-weight-semibold">
    La mai puțin de o lună de la contractarea proiectului prin care Școala Gimnazială „Florea Bogdan” și strada Apalinei din municipiul Reghin vor fi
    modernizate cu fonduri europene, un nou contract în valoare totală de peste 4,6 milioane euro va asigura reabilitarea și modernizarea Muzeului de
    Științe Naturale ”Stefan Kohl” și a Parcului Tineretului din zona centrală a orașului. Și aceste resurse financiare provin din bugetul Axei
    Prioritare 13 a Programului Operațional Regional 2014-2020 - gestionat la nivel regional de către Agenția pentru Dezvoltare Regională Centru. În
    acest fel, ADR Centru coordonează investiții în valoare totală de peste 21 milioane euro în Reghin, pentru dezvoltare urbană, pentru îmbunătățirea
    mobilității și pentru reabilitarea infrastructurii educaționale.
</p>

<p>
    Proiectul cu titlul <em>„Îmbunătățirea calității vieții populației din Municipiul Reghin”</em>, are o valoare totală de aproape 21,13 milioane
    lei, fiind finanțat în cadrul axei Programului REGIO care asigură
    <em
        >”sprijinirea regenerării orașelor mici și mijlocii, prin oferirea de sprijin pentru revitalizarea fizică, economică și socială a
        comunităților defavorizate din regiunile urbane și rurale”</em
    >. Valoarea finanțării nerambursabile în acest proiect este de 21.135.533,16 lei, reprezentând 98,00% din valoarea eligibilă a proiectului,
    diferența constând în contribuția beneficiarului la cheltuielile eligibile și neeligibile. Termen finalizare proiect: până la 31.12.2023.
</p>

{% include news-image.html img='/assets/img/poze_stiri/19082021_adrcentru.jpg' description='' %}

<p>
    <em
        >„Aceste sume, cumulate prin 6 proiecte, a căror valoare totală depășește 21 milioane euro vor asigura modernizarea mai multor obiective din
        municipiul Reghin. Este vorba de o creșă, o grădiniță și o școală din cadrul celui mai mare liceu tehnologic al orașului. Pe lângă acestea, în
        oraș se implementează și un important proiect de mobilitate urbană, iar prin Axa Prioritară 13 sunt susținute investițiile în modernizarea
        unei școli și a unei străzi, la care, de acum, s-au adăugat Muzeul de științele naturii, precum și Parcul Tineretului. În acest fel, noi
        susținem municipalitatea pentru a revitaliza urbea, în beneficiul celor peste 33.000 locuitori”</em
    >, a declarat domnul Simion Crețu, director general ADR Centru.
</p>

<br />

<p class="has-text-weight-semibold">Principalele activități prevăzute în proiect sunt:</p>

<p>
    Pentru Muzeul ”Stefan Kohl” vorbim de importante lucrări de reamenajare, supraetajare și modernizare a corpului de clădire unde va funcționa,
    conform exigențelor contemporane, muzeul cu scop didactic al științelor naturii. În cadrul ansamblului de clădiri de pe strada Vânătorilor, în
    suprafață desfășurată de peste 2.000mp, imobilul unde a funcționat Muzeul ”Stefan Kohl” își va păstra funcția, dar se va desființa învelitoarea
    existent, șarpanta și planșeul de lemn, iar clădirea se va demola parțial, cu păstrarea corpului dinspre stradă: Biblioteca. Prin proiect se va
    realiza o structura nouă, cu tâmplării interioare și exterioare noi, finisaje moderne și instalații modificate, unde vor fi amplasate noile
    dotări, achiziționate în cadrul aceleiași cereri de finanțare.
</p>

<p>
    Pentru Componenta ”B” a proiectului, în Parcul Tineretului se va realiza un spațiu public adecvat cerințelor moderne privind spațiile publice.
    Parcul este situate la 1 km de Muzeul de Științele Naturii. Aici se vor realiza: piste de biciclete, două zone de joacă pentru copii, cu
    împrejmuire specific, o zonă de fitness stradal și se va amenaja o zonă pentru seniori, cu mese și bănci. De asemenea, s-au prevăzut o zonă cu
    jocuri de apă, un skate park dotat cu rampe specifice acestui sport, dar și o zonă în care cei doritori își vor putea suspenda hamacele. Întregul
    parc se va dota cu mobilier stradal, iar în zona sa centrală se va amenaja o zonă de evenimente, cu un mic amfiteatru în aer liber. În privința
    accesibilității, a fost regândit sistemul circulațiilor auto, pentru a permite un confort mai bun al pietonilor și o mai mare siguranță în
    utilizare. Practic, asta înseamnă că se vor elimina accesul auto și parcarea existente, iar întregul acces auto va fi altfel reglementat, în timp
    ce în zona de margine se vor amenaja 17 locuri de parcare. Întregul parc va fi dotat cu camere video, un hotspot wifi și sisteme de iluminat
    ecoeficiente.
</p>

<br />

<p class="has-text-weight-semibold">Sursă foto și text: ADR Centru</p>
