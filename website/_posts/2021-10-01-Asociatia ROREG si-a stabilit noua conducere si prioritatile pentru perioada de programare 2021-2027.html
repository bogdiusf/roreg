---
tag: Asociația ROREG
title: Asociația ROREG și-a stabilit noua conducere și prioritățile pentru perioada de programare 2021-2027
titleLong: Asociația ROREG și-a stabilit noua conducere și prioritățile pentru perioada de programare 2021-2027
---

<p>
    În data de 30 septembrie 2021, la Alba Iulia, în prezența reprezentanților tuturor celor 8 Agenții pentru Dezvoltare Regională, a avut loc
    întâlnirea Adunării Generale a Asociației Agențiilor pentru Dezvoltare Regională din România – Asociația ROREG.
</p>

{% include news-image.html img='/assets/img/poze_stiri/01102021_roreg.jpeg' description='' %}

<p>
    În cadrul întâlnirii a fost aleasă noua conducere. Astfel, domnul Sorin Maxim, directorul general al ADR Vest, a fost reconfirmat în funcția de
    președinte, iar vicepreședinți au fost aleși domnul Vasile ASANDEI, director general al ADR Nord-Est și domnul Liviu MUȘAT, director general al
    ADR Sud Muntenia. Durata mandatului noii conduceri este de 2 ani.
</p>

<p>
    În ceea ce privește planurile de viitor, Asociația ROREG și-a propus continuarea demersurilor necesare pentru aprobarea celor 8 Programe
    Operaționale Regionale (POR) și organizarea unor evenimente de promovare a regiunilor. De asemenea, între obiectivele de viitor Asociația ROREG
    își propune identificarea celor mai bune măsuri de creștere a capacității administrative a autorităților de management din cadrul ADR-urilor, cât
    și a autorităților publice locale, în calitate de potențiali beneficiari. Un alt obiectiv asumat în cadrul ședinței vizează simplificarea în
    managementul fondurilor europene.
</p>

<p>
    <em
        >„Prioritatea noastră este coordonarea pregătirii perioadei de programare 2021-2027, în care Agențiile pentru Dezvoltare Regională din România
        îndeplinesc funcția de Autorități de Management pentru POR și gestionează simplu și eficient fondurile europene destinate dezvoltării
        regionale”</em
    >, a punctat domnul Sorin Maxim, președintele Asociației ROREG.
</p>

<p>
    Asociația ROREG este un organism neguvernamental care își propune să acționeze activ pentru atragerea de investiții și dezvoltarea de proiecte, să
    asigure reprezentativitatea în relația cu instituțiile naționale și internaționale, să susțină și să îmbunătățească atitudinea favorabilă
    dezvoltării regionale, în rândul administrației publice locale și centrale, altor instituții și organizații de interes public. Activitatea
    Asociației este în primul rând orientată în folosul cetățenilor din România, care trebuie să beneficieze în mod real de avantajele oferite de
    atragerea de fonduri nerambursabile prin activitatea celor opt Agenții pentru Dezvoltare Regională din țară.
</p>

<p>
    Mai multe informații despre activitatea Asociației ROREG puteți găsi pe pagina web:
    <a href="https://www.roreg.eu" target="_blank">www.roreg.eu</a>.
</p>

<br />

<p class="has-text-weight-semibold">Sursă foto și text: Asociația ROREG</p>
