---
tag: ADR Centru
title: Contractarea celui mai mare proiect REGIO din Zlatna pentru creșterea calității vieții cetățenilor orașului
titleLong: Contractarea celui mai mare proiect REGIO din Zlatna pentru creșterea calității vieții cetățenilor orașului
filelist:
  R1:
    - title: ADR Centru - Comunicat de presă
      subtitle: Click pentru a descărca
      file: ADR Centru - Comunicat de presa - Cel mai mare proiect REGIO din ultimii zece ani de la Zlatna.pdf
---

<p>Cel mai mare proiect european, finanțat în ultimii zece ani la Zlatna prin Programul Operațional Regional 2014-2020, a fost semnat azi la sediul Agenției pentru Dezvoltare Regională CENTRU din Alba Iulia, în prezența președintelui Consiliului Județean Alba, Ion Dumitrel. Edilul șef al urbei de pe Ampoi, primarul Silviu Ponoran, a subliniat importanța investițiilor pentru creșterea calității vieții cetățenilor, prin construirea Centrului Cultural Multifuncțional și reabilitarea străzii Valea Morilor, iar Simion Crețu, directorul general ADR Centru, a vorbit despre importanța fondurilor europene gestionate de Agenție la nivel regional, prin Programul REGIO.</p>

{% include news-image.html img='/assets/img/poze_stiri/30032021_adrcentru.jpg' description='' %}

<p>Cererea de finanțare cu titlul <em>”Îmbunătățirea calității vieții în orașul Zlatna”</em> se încadrează în Axa Prioritară 13 a Programului Operațional Regional REGIO 2014-2020, unde se alătură celorlalte 17 contracte semnate pe această axă, prin care comunitățile mai mici din Regiunea Centru beneficiază de investiții socio-edilitare în valoare totală de peste 72 milioane euro. Odată cu semnarea acestui proiect, orașul Zlatna beneficiază de proiecte de investiții europene în valoare totală de peste 7,5 milioane euro.</p>

<p>Cererea de finanțare pentru realizarea unui Centru Cultural Multifuncțional în fosta Casă de Cultură a orașului Zlatna și pentru îmbunătățirea infrastructurii de pe strada adiacentă acestui obiectiv are o valoare totală de peste 16,6 milioane lei (peste 3,5 milioane euro), finanțarea fiind acordată prin Prioritatea de investiții 13.1, dedicată sprijinirii regenerării orașelor mici și mijlocii, pentru îmbunătățirea calității vieții populației, cu resurse alocate de Fondul European de Dezvoltare Regională, prin Programul REGIO 2014-2020. Edilii din Zlatna estimează că mai mult de 8.000 de oameni vor beneficia direct de această investiție, începând cu decembrie 2023, când lucrările vor fi încheiate.</p>

<p><em>”Investițiile în domeniul social-edilitar în orașele mici și cu resurse limitate sunt mai mult decât necesare. Fără sprijinul fondurilor europene nu s-ar fi putut realiza aceste investiții, deoarece nici localitățile și nici județul nu dispun de sume atât de mari pentru a acoperi toate nevoile de dezvoltare. Discutam cu partenerii noștri din ADR Centru și putem afirma acum că oamenii din Blaj, Cugir, Ocna Mureș, Teiuș și Zlatna și în curând și cei din Abrud vor beneficia de facilități moderne, pregătite de edili și finanțate prin această Axă Prioritară 13, care în urmă cu 10-12 ani nici nu exista și care oferă fonduri europene pentru comunitățile mai mici. Noi cooperăm foarte bine în județ cu administrațiile care înțeleg să fie performante și să pregătească proiecte pentru dezvoltare, pentru creșterea calității vieții tuturor cetățenilor. Consiliul Județean Alba va sprijin necondiționat toate inițiativele din Țara de Piatră, pentru a crea aici un pol de dezvoltare și pentru a dovedi moților că suntem aproape de nevoile lor”</em>, a declarat domnul Ion Dumitrel, Președintele CJ Alba.</p>

<br>

<p>Întregul comunicat de presă se regăsește mai jos:
   {% include docs-list.html list=page.filelist.R1 %}
</p>

<br>

<p><span class="has-text-weight-semibold">Sursă foto și text: ADR Centru</span></p>