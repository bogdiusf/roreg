---
tag: ADR Sud Est
title: Reabilitarea modernizarea și extinderea Spitalului Județean de Urgență Tulcea
titleLong: Reabilitarea modernizarea și extinderea Spitalului Județean de Urgență Tulcea
---
<p style="text-align: justify;">
  In data de 15 septembrie 2020, a fost semnat contractul de finanțare al proiectului pentru reabilitarea, modernizarea și extinderea Spitalului Județean de Urgență Tulcea, finanțat prin Programul Operațional Regional 2014-2020.
</p>

{% include news-image.html img='/assets/img/poze_stiri/30092020_spital_tulcea.jpg' description='' %}

<p style="text-align: justify;">
	Extinderea Spitalului Județean de Urgență va asigura accesul tulcenilor la un act medical de calitate, prin construirea unui nou corp de clădire în partea de nord-vest a spitalului care va cuprinde un bloc operator nou, prevăzut cu 6 săli de operație, proiectate și dotate la cele mai înalte standarde și exigențe, căruia i se alătură Departamentele ATI, Bloc de nașteri, Sterilizare, internarea de zi, explorări funcționale, secția de hemodializă, departamentul RMFB, prosectura și blocul gospodăresc, dar și construirea unei noi scări de acces/evacuare în partea de sud a clădirii, conform cu impunerile ISU.
</p>

<p style="text-align: justify;">
	<span style="font-style: italic;">”Prin acest proiect se vor finanţa două categorii mari de investiții. Este vorba de lucrări şi dotări. Din totalul de 220 de milioane de lei, suma alocată lucrărilor este de circa 109 milioane de lei, iar dotărilor şi echipamentelor 102 milioane de lei. Investiţia vizează realizarea unui spital de urgenţă cu tot ce înseamnă anexele gospodăreşti, centrala termică, postul de transformare, partea de rezervor de apă, vestiare, logistica necesară acestei investiţii. Pentru această construcţie, suprafaţa desfăşurată totală este de 15.435 mp. Discutăm de un spital care va avea parter plus cinci etaje şi demisol. Echipamentele sunt destul de scumpe şi vor servi blocului operator, sistemul de terapie intensivă atât pentru adulţi cât şi pentru copii. Este vorba despre secţiile de Neonatologie, Kinetoterapie, Investigaţii şi laboratoare, inclusiv unitatea de transfuzii pentru cei cu dializă″</span>, a afirmat Doamna Luminita Mihailov, director general al Agenției pentru Dezvolare Regională Sud-Est, in cadrul conferintei de presa ce a avut loc in data de 15 septembrie 2020, la sediul Consiliului Judetean Tulcea.
</p>

<p style="text-align: justify;">
	Obiectivul general al proiectului îl reprezintă creșterea accesibilității serviciilor de sănătate, comunitare și a celor de nivel principal, în special pentru zonele sărace și izolate și accesul sporit la servicii de îngrijire medicală primară a persoanelor sărace și a celor din zonele cu acces redus. Beneficiarii directi ai proiectului sunt cei peste 240.000 de locuitori ai județului Tulcea.
</p>

<p style="text-align: justify;">
	<span style="font-style: italic;">”Este un proiect pentru tulceni, precum și pentru toți cei care vizitează acest județ turistic. Este, în definitiv, o realizare care ar trebui să devină normalitate pentru toate județele țării. Merităm să avem acces la cele mai bune tehnologii pentru tratament și intervenții de urgență și merităm toate lucrurile acestea acasă, în județul nostru. În plus, un astfel de proiect modern și de amploare ne va permite să atragem aici, unii dintre cei mai buni medici specialiști. Mă bucur că tulcenii vor fi printre primii români care se vor bucura de această normalitate și îmi doresc foarte mult ca exemplul nostru să fie multiplicat și în țară”</span>, a declarat domnul Horia Teodorescu, președintele Consiliului Județean Tulcea. Acesta a subliniat faptul că Tulcea este primul județ din țară care atrage cu succes bani de la Comisia Europeană pentru o investiție majoră în infrastructura de sănătate.
</p>

<p style="text-align: justify;">
	Finanțarea proiectului ”Reabilitare, modernizare și extindere Spitalul Județean de Urgență Tulcea” este asigurată prin Axa prioritară 8: ”Dezvoltarea infrastructurii de sănătate şi sociale”, Operațiunea 8.2 B: ”Unități de primiri urgențe”, apel dedicat teritoriului acoperit de instrumentul Investiţiei Teritoriale Integrate ITI Delta Dunării.
</p>

<p style="text-align: justify;">
  <span class="has-text-weight-semibold">Sursă text și foto: ADR Sud Est</span>
</p>