---
tag: ADR Nord-Est
title: Cele trei autostrăzi care ar urma să traverseze regiunea Moldovei au finanțare asigurată
titleLong: Cele trei autostrăzi care ar urma să traverseze regiunea Moldovei au finanțare asigurată
---

<p>
	Autostrada A7 Ploiești - Siret, Autostrada A8 Ungheni - Iași - Târgu Mureș și Autostrada A13 Bacău - Brașov vor primi fonduri și prin Planul Național de Redresare și Reziliență, a dat asigurări ministrul Fondurilor Europene, Ioan Marcel Boloș, în cadrul unor dezbateri organizate miercuri, 2 decembrie, la Palatul Culturii și, apoi, la Palatul Roznovanu, din Iasi, unde s-a intalnit cu primarul Mihai Chirica, cu președintele Consiliului Județean Iasi, Costel Alexe și cu mai mulți parlamentari ieșeni. 
</p>

<p>
	Cele trei autostrăzi sunt cruciale pentru Moldova. Este vorba despre Ploiești - Pașcani - Siret, cu o valoare estimată de 2,2 miliarde de euro, Ungheni - Iași - Târgu Neamț - Târgu Mureș, cu o valoare estimată de 5 miliarde de euro, și Brașov - Bacău, cu o valoare estimată de 1,9 miliarde euro. Acestea pun regiunea Moldovei și din perspectiva infrastructurii de transport pe un loc fruntaș în ceea ce privește alocările financiare. Este vorba de peste 1.220 de kilometri, cu o valoare totală estimată la suma de 9,1 miliarde de euro. 
</p>

<p>
	Până mai ieri aceste proiecte păreau de nerealizat, dar prin acest nou instrument de finanțare pe care îl avem la dispoziție proiectele prind contur. Urmează perioada cea mai grea: cea a implementării lor. Aceste proiecte vor deschide perspectiva dezvoltării ireversibile a regiunii Moldova, atât din punct de vedere al economiei, cât și din perspectiva standardelor de locuit ale oamenilor.
</p>

<p>
	În ceea ce privește Autostrada A8, capătul estic, care asigură legătura între Moţca, Târgu Neamţ şi Leghin, cu o lungime de 34 de kilometri, și capătul vestic al autostrăzii, cel care asigură legătura între Miercurea Nirajului şi Târgu Mureş, cu o lungime de 25 de kilometri, vor fi propunerile noastre pentru includerea în facilitatea de redresare şi rezilienţă. Aceste două segmente vor trebui finalizate cel târziu în anul 2026, suma necesară ridicându-se în total la 160 de milioane de euro. Cât priveşte tronsonul montan al Autostrăzii A8, finanţarea va fi asigurată prin Programul Operaţional Transporturi”, a precizat ministrul Fondurilor Europene.
</p>

<p>
	Primarul Municipiului Iași a susținut şi necesitatea finanțării unor proiecte de dezvoltare a infrastructurii locale.
</p>

<p>
	<span style="font-style: italic;">„Mulțumim domnului ministru Boloș pentru acest periplu energic prin tot județul Iași în vederea asigurării unor proiecte de dezvoltare pentru orașul și județul nostru. S-au deblocat mai multe proiecte ale orașului, s-au primit asigurări pentru Spitalul Regional de Urgență, Institutul de Boli Cardiovasculare și Institutul Regional de Oncologie, găsindu-se și soluțiile de finanțare pentru Autostrada A8 Ungheni - Iași - Târgu Mureș. Având în vedere că s-a lansat în dezbatere publică și Planul Național de Redresare și Reziliență, am realizat și o scurtă prezentare a trei dintre proiectele importante ale Municipiului Iași: pasajele supraterane din zona Podu Roș, o rută alternativă de acces în oraș în zona Bucium și un centru regional de tineret, care va purta numele Reginei Maria și va avea forma coroanei sale. Este vorba de proiecte în valoare totală de circa 93 milioane de euro. Toate cele trei proiecte sunt într-o fază de oarecare maturitate, fiind transmise deja către Ministerul Fondurilor Europene”</span>, a afirmat primarul Mihai Chirica
</p>

{% include news-image.html img='/assets/img/poze_stiri/17122020_adrne_autostrazi_news.jpg' description='' %}

<p>
	Deasemenea, președintele Consiliului Județean, Costel Alexe, a menționat și alte două proiecte majore ale Iașului: centura ocolitoare și noul stadion.
</p>

<p>
	<span style="font-style: italic;">„Mă bucur că, prin vocea domnului ministru Boloș, Guvernul României a transmis un mesaj clar: Regiunea Moldovei, implicit Iașul, beneficiază de investiții majore în ceea ce privește infrastructura rutieră. Mă bucur că a oferit asigurări pentru finanțările tronsoanelor din Autostrada Iași - Târgu Mureș, fapt care reprezintă o garanție că această guvernare a investit în infrastructura rutieră din zona noastră mai mult decât celelalte guverne. Prin Planul Național de Redresare și Reziliență, Guvernul va finanța toate cele trei autostrăzi din regiunea noastră. Moldova are nevoie mai mult ca oricând de lucrări care să ne asigure dezvoltarea. Împreună cu primarul Mihai Chirica, îmi doresc să realizăm centura ocolitoare a Municipiului Iași, această rută din zona Bucium și pasarelele din zona Podu Roș. Toate sunt elemente necesare pentru fluidizarea traficului și reducerea poluării. De asemenea, stadionul și centrul de tineret sunt alte două proiecte importante pentru regiunea Moldovei și, implicit pentru Iași, primul oraș din România, după București, care va ajunge la 500.000 de locuitori, aflat în cel mai mare județ al României”</span>, a adăugat Costel Alexe.
</p>

<br />

<p>
	<span class="has-text-weight-semibold">Sursă foto și text: : Primaria Iași, via ADR Nord Est</span>
</p>



