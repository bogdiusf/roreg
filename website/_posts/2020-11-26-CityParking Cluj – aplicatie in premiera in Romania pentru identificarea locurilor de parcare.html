---
tag: ADR Nord-Vest
title: CityParking Cluj – aplicație în premieră în România pentru identificarea locurilor de parcare 
titleLong: CityParking Cluj – aplicație în premieră în România pentru identificarea locurilor de parcare 
---

<p style="text-align: justify;">
	City Parking Cluj este noua aplicație dezvoltată de Primăria Municipiului Cluj-Napoca în parteneriat cu antreprenori și companii din domeniul tehnologiei și inovării. Aceasta poate fi descărcată de la mijlocul lunii noiembrie din Google Play și App Store și monitorizează în permanență prin senzorii din asfalt 367 locuri de parcare situate pe 10 străzi din zona centrală municipiul Cluj-Napoca.
</p>

{% include news-image.html img='/assets/img/poze_stiri/26112020_adrnv_senzori.jpg' description='' %}

<p style="text-align: justify;">
	CityParking Cluj reprezintă o „unealtă” ultra-modernă de foarte mare ajutor pentru șoferii ce sunt în căutarea unui loc de parcare în zona centrală a orașului. Aplicația identifică, prin sistemul de senzori și comunicație realizat, locurile libere de parcare de pe unele dintre cele mai circulate străzi din oraș și ghidează conducătorul auto până la locul de parcare selectat.

	<br />

	CityParking Cluj este o soluție implementată în premieră în România. Pentru început sunt active în aplicația de mobil 10 străzi, cu peste 350 locuri de parcare din “zona I”: str. Universității, Mihail Kogălniceanu, Emmanuel de Martonne, Sindicatelor, Vasile Alecsandri, Gaál Gábor, Baba Novac, Brassai Samuel, Piața Ștefan cel Mare și Piața Avram Iancu. Progresiv vor fi integrate și locurile de parcare de pe alte străzi și bulevarde, astfel aproximativ 1.000 de locuri de parcare vor fi monitorizate și incluse în aplicație.
</p>

<p style="text-align: justify;">
	Proiectele și inițiativele de tip smart cities reprezintă o prioritate pentru Agenția de Dezvoltare Regională Nord-Vest. Prin Strategia Regională de Mobilitate Urbană Durabilă și Orașe Inteligente a Regiunii de Dezvoltare Nord-Vest 2021-2027 ce a fost elaborată de ADR Nord-Vest sunt încurajate municipile și orașele să își dezvolte infrastructură de colectare de date, rețele de senzori și alte dispozitive care formează rețele de tip IoT (internet of things), generează seturi de date complexe, disponibile publicului larg și sunt folosite pentru a asigura o mai bună gestiune a orașului, serviciilor, dar și a procesului de producție.
</p>

<br />

<p>
	<span class="has-text-weight-semibold">Sursă foto și text: ADR Nord-Vest
</p>