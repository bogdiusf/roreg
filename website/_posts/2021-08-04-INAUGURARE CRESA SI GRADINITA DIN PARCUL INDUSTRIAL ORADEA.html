---
tag: ADR Nord-Vest
title: INAUGURARE CREȘĂ ȘI GRĂDINIȚĂ DIN PARCUL INDUSTRIAL ORADEA
titleLong: INAUGURARE CREȘĂ ȘI GRĂDINIȚĂ DIN PARCUL INDUSTRIAL ORADEA
---

<p>
    Directorul General al ADR Nord-Vest, Marcel Ioan Boloș, a participat la inaugurarea Creșei și Grădiniței din Parcul Industrial Oradea I. Unitatea
    de învățământ are o capacitate de 120 de locuri din care 40 pentru copiii de creşă şi 80 pentru cei de grădiniţă, este o clădire nouă şi modernă
    ce răspunde nevoii angajaţilor din parcul industrial cărora le va fi mai uşor să-şi aducă copiii la creşă sau grădiniţă în apropierea locului de
    muncă.
</p>

<p>
    Proiectul ”Construirea Creșei și Grădiniței din Parcul Industrial I, cu echiparea infrastructurii educaționale pentru educația timpurie
    antepreșcolară și preșcolara în Municipiul Oradea” este finanțat prin Programul Operațional Regional 2014 – 2020, Axa Prioritară 4 – Sprijinirea
    dezvoltării urbane durabile, Prioritatea de investiții 4.4 – Investițiile în educație, în formare, inclusiv în formare profesională pentru
    dobândirea de competențe și învățare pe tot parcursul vieții prin dezvoltarea infrastructurilor de educație și formare, OS 4.4 – Creșterea
    calității infrastructurii în vederea asigurării accesului sporit la educaţie timpurie şi sprijinirea participării părinţilor pe piaţa forţei de
    muncă.
</p>

{% include news-image.html img='/assets/img/poze_stiri/04082021_adrnv_news.jpeg' description='' %}

<p>
    Valoarea totală a proiectului este de 6.804.035 lei, din care valoarea eligibilă nerambursabilă din Fondul European de Dezvoltare Regională (FEDR)
    este de 3.564.073 lei.
</p>

<p>Obiectivele specifice ale proiectului sunt:</p>

<ul>
    <li>
        Construirea unui imobil nou având destinația de creșă (2 clase) și grădiniță (4 clase) cu o suprafață utilă totală de 1881,18 mp, precum și
        dotarea corespunzătoare a acestuia.
    </li>
    <li>
        Creșterea capacității infrastructurii de educație care beneficiază de sprijin (educație antepreșcolară și preșcolară) cu un număr de 120 de
        locuri nou create care vor fi ocupate în termen de 3 ani de la finalizarea investiției.
    </li>
</ul>

<br />

<p class="has-text-weight-semibold">Sursă foto și text: ADR Sud-Est</p>
