---
tag: ADR Nord-Est
title: ADR Nord-Est a constituit grupul consultativ permanent dedicat companiilor mari
titleLong: ADR Nord-Est a constituit grupul consultativ permanent dedicat companiilor mari
---

<p>In cadrul acestui demers, primele runde de consultări  au constat în întâlniri exploratorii, care au avut loc  în 26 februarie si 1 martie 2021.</p>

<p>La aceste întâlniri, alături de conducerea ADR Nord-Est, au participat reprezentanți de la cel mai înalt nivel ai AEROSTAR SA Bacău, ELECTRA SRL IAȘI, Antibiotice S.A. IASI, Safir, BARRIER SRL, Ambro SA, Dinamic 92 Distribution SRL, Elsaco Electronic, Caremil SRL, EON, FIBREXNYLON SA, Chimcomplex SA Borzești, ELECTROPUTERE VFU PAȘCANI SA și RULMENTI SA Bârlad, iar alte cinci companii și-au dat acceptul pentru apartenența la acest grup și au agreat că vor avea loc întâlniri periodice.</p>

{% include news-image.html img='/assets/img/poze_stiri/11032021_adrne.jpg' description='' %}

<br />

<p>Pe termen lung, ADR Nord Est isi propune:
    <ul>
        <li>Să ofere informații privind propuneri de proiecte și parteneriate, oportunități de finanțare, având in vedere multiplele surse de informare și posibilități de conectare pe care le are agenția;</li>
        <li>Să cunoască, cu ajutorul partenerilor din regiune, preocupările, problemele, nevoile și oportunitățile de care ar trebui să țină cont în construcția programelor de dezvoltare, în accesarea/ construirea de parteneriate, în implicarea în proiecte de anvergură europeană și în alte inițiative de profil;</li>
        <li>Să stabilească câteva obiective și acțiuni concrete, pe care le poate realiza împreună cu partenerii, prin intermediul cărora să implementeze cele convenite in cadrul grupului consultativ;</li>
        <li>Să identifice puncte de vedere comune, pe care să le prezinte diferitelor niveluri de decizie, la care ADR Nord-Est are acces prin intermediul rețelei sale profesionale, inclusiv prin intermediul Biroului propriu de Reprezentare la Bruxelles.</li>
    </ul>
</p>

<p>În cadrul acestor prime întâlniri, reprezentantii companiilor mari s-au referit la infrastructura de transport deficitară, invocată ca problemă încă de actualitate, timpii mari de livrare pe piața europeană putând duce la pierderea unor clienți și reducerea cotei de piață.</p>

<p>Dincolo de aceste probleme, care țin de nivelul guvernamental și înțelegând nevoia unei abordări proactive, reprezentanții întreprinderilor mari s-au arătat interesați de oportunitățile de susținere financiară a unor activități de cercetare-dezvoltare de produse noi, inovative și de digitalizarea afacerilor.</p>

<p>“Este unanim recunoscută contribuția companiilor mari la dezvoltarea regiunii, oportunitățile oferite de acestea, dar și problemele cu care se confruntă, având impact asupra unui număr mare de actori din mediul socio-economic. În calitatea noastră de facilitator al parteneriatelor pentru dezvoltare, considerăm că un dialog deschis și constructiv poate conduce la deschiderea unor noi căi prin care să venim în întâmpinarea companiilor mari, cu măsuri adecvate de sprijin. Obiectivul major al inițiativei este acela de a conecta cât mai bine actorii economici importanți din regiune și de a valorifica oportunitățile de dezvoltare într-un mod coerent” a declarat Vasile Asandei, Director General ADR Nord-Est și coordonator al grupului consultativ companii mari din Regiunea Nrd Est.</p>

<br />

<p>
    <span class="has-text-weight-semibold">Sursă foto și text: ADR Nord-Est</span>
</p>