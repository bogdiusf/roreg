---
tag: ADR București-Ilfov
title: ADR București-Ilfov a publicat spre consultare publică varianta consolidată a Strategiei de Specializare Inteligentă a Regiunii București-Ilfov 2021-2027
titleLong: ADR București-Ilfov a publicat spre consultare publică varianta consolidată a Strategiei de Specializare Inteligentă a Regiunii București-Ilfov 2021-2027
---

<p style="text-align: justify;">
	Agenția pentru Dezvoltare Regională București-Ilfov a publicat spre consultare publică <span class="has-text-weight-semibold">varianta consolidată a Strategiei de Specializare Inteligentă a Regiunii București-Ilfov 2021-2027</span>, rezultatul unui proces demarat în luna ianuarie 2019 și susținut de un număr important de actori regionali (reprezentanți ai mediului de afaceri, ai universităților și ai centrelor de cercetare-dezvoltare-inovare, ai infrastructurilor de sprijinire a afacerilor, ai administrației publice și ai societății civile incluzând asociații/fundații/ONG-uri.
</p>

{% include news-image.html img='/assets/img/poze_stiri/11112020_adrbi_news.jpeg' description='' %}

<p style="text-align: justify;">
	<span class="has-text-weight-semibold">Strategia de Specializare Inteligentă a regiunii București-Ilfov 2021-2027</span> a fost elaborată în baza Metodologiei RIS3 realizate de Comisia Europeană și a Memorandumului din martie 2019, aprobat de Guvernul României privind măsurile necesare îndeplinirii condiției favorizante „Buna guvernanță a strategiei naționale sau regionale de specializare inteligentă” (necesară pentru accesarea finanțărilor în cadrul OP 1 „O Europă mai inteligentă”) și reprezintă un demers cu importanță strategică în vederea fundamentării procesului de planificare și definire a priorităților de investiții la nivel regional.
</p>

<p style="text-align: justify;">
	Priorităţile de specializare inteligentă, respectiv mixul de politici al RIS3 BI au fost stabilite urmare unui proces de descoperire antreprenorială de jos în sus, pe baza atuurilor regiunii, a avantajelor competitive, precum și ținând cont de provocările identificate de actorii regionali. 
</p>

<p style="text-align: justify;">
	Până în prezent au fost realizate cu sprijinul serviciului științific intern al Comisiei Europene - <span class="has-text-weight-semibold">Centrului Comun de Cercetare (JRC)</span> următoarele progrese: elaborarea analizei potențialului economic, de cercetare și inovare regional; analiza tendințelor existente la nivel global și european; desfășurarea focus-grupurilor (6 focus-grupuri); organizarea atelierelor de descoperire antreprenorială (10 EDP); desfășurarea Apelului de proiecte RIS3 BI și analiza ideilor de proiecte de cercetare-dezvoltare-inovare generate de actorii cheie în cadrul acestuia (217 fișe colectate); organizarea de întruniri ale Comitetului Regional de Inovare București-Ilfov.
</p>

<p style="text-align: justify;">
	Observațiile si/sau propunerile justificate asupra versiunii consolidate a strategiei sunt asteptate pe e-mail pana vineri 20.11.2020, mai multe detalii aici: <a href="https://www.adrbi.ro/dezvoltare-regionala/strategia-de-specializare-inteligenta-ris-3-bi/strategia-ris-3-bi/" target="_blank">https://www.adrbi.ro/dezvoltare-regionala/strategia-de-specializare-inteligenta-ris-3-bi/strategia-ris-3-bi/</a>
</p>

<br />

<p>
	<span class="has-text-weight-semibold">Sursă foto și text: ADR București-Ilfov</span>
</p>