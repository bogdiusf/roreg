---
tag: ADR București-Ilfov
title: Workshopuri JRC pe tema "Întărirea cooperării Universitate-Industrie-Guvern în România"
titleLong: Workshopuri JRC pe tema "Întărirea cooperării Universitate-Industrie-Guvern în România"
---

<p style="text-align: justify;" class="has-text-weight-semibold">
	În perioada 17-20 noiembrie 2020, Centrul Comun de Cercetare (JRC) -  serviciul științific intern al Comisiei Europene - organizează o serie de 4 workshopuri online pe tema "Întărirea cooperării Universitate-Industrie-Guvern în România", în cadrul proiectului "Sprijin pentru implementarea Specializării Inteligente in Romania".
</p>

{%include news-image.html img='/assets/img/poze_stiri/12112020_adrbi_workshop.png' description='' %}

<p style="text-align: justify;">
	Aceste workshopuri urmăresc să contribuie la întărirea cooperării Universitate-Industrie-Guvern (UIG) în România, care este considerabil mai puțin dezvoltată în comparație cu media europeană și are nevoie de un sprijin semnificativ, în special în contextul Specializării Inteligente, unde joacă un rol major în procesul de descoperire antreprenorială și în comercializarea rezultatelor cercetării.
</p>

<p style="text-align: justify;">
	Workshopurile își propun să ofere cunoștințe teoretice și practice privind cooperarea Universitate-Industrie-Guvern (UIG) prin:

	<ul style="text-align: justify;">
		<li>Furnizarea unei imagini mai detaliate a rolurilor UIG în inovare</li>
		<li>Discutarea barierelor, motivelor și a mecanismelor de sprijin pentru cooperarea UIG</li>
		<li>Furnizarea de competențe practice pentru dezvoltarea unor relații UIG durabile</li>
		<li>Prezentarea unor exemple și bune practici internaționale</li>
	</ul>
</p>

<p>
	Pentru o analiză aprofundată, workshopurile sunt orientate pe fiecare dintre principalele sfere instituționale implicate in cooperarea UIG: (i) universități și institute de cercetare, (ii) companii și clustere, (iii) instituții de transfer de tehnologie la interfața U-I și (iv) autorități guvernamentale.
</p>

<p style="text-align: justify;">
	Workshopurile se adresează unei game largi de actori din domeniul inovării: cercetători și cadre de conducere din universități si institute de cercetare, manageri în transferul de tehnologie, manageri de firme și clustere, factori de decizie guvernamentală etc.
</p>

<p class="has-text-weight-semibold" style="text-align: justify;">
	Confirmarea participării se poate face accesând link-ul următor:  <a href="https://ec.europa.eu/eusurvey/runner/UIGworkshop" target="_blank">https://ec.europa.eu/eusurvey/runner/UIGworkshop</a>, iar detaliile privind contextul și agenda workshopurilor, trainerii, precum și linkurile de conectare prin Zoom pentru fiecare zi sunt prezentate în broșură <a href="/assets/files/downloads/Workshop Supporting UIG Cooperation in Romania 17_20 Nov.pdf" target="_blank">(descarcă aici)</a>.
</p>

<br />

<p>
	<span class="has-text-weight-semibold">Sursă foto și text: ADR București-Ilfov</span>
</p>