---
tag: București - Ilfov
title: Sectorul 4 din București are cel mai modern bazin de înot semiolimpic finanțat prin Regio - POR 2014-2020
titleLong: Sectorul 4 din București are cel mai modern bazin de înot semiolimpic finanțat prin Regio - POR 2014-2020
---

<p style="text-align: justify;">
	În curtea Școlii Gimnaziale nr. 190 din sectorul 4 al Capitalei, a fost construit unul dintre cele mai spectaculoase bazine de înot din țară.
</p>

<p style="text-align: justify;">
	O clădire nouă și modernă adăpostește acum noul bazin semiolimpic, cu o suprafață de 1.200 mp și toate anexele tehnice necesare utilizatorilor, precum vestiare, dușuri, grupuri sanitare, camere pentru personalul didactic, spatii tehnice, camere pentru echipamente sportive. Noul bazin are o lungime de 25 de metri, 15,4 metri lățime și șase culoare de înot, fiind omologat inclusiv pentru competiţiile naţionale şi internaţionale de nataţie.
</p>

<p style="text-align: justify;">
	De această bază sportivă vor beneficia, în primul rând, elevii care învață la școlile şi liceele din Sectorul 4 - aproximativ 30.000 de copii care vor avea posibilitatea să practice înotul, gratuit, în cadrul orelor de sport, la bazinul de la Școala nr. 190.
</p>

<p style="text-align: justify;">
	Mai mult decât atât, în urma semnării unui protocol de colaborare între Primăria Sectorului 4 şi Federaţia Română de Nataţie şi Pentatlon Modern, lotul olimpic de nataţie va putea folosi această bază sportivă.
</p>

<p style="text-align: justify;">
	Noul bazin este prevăzut cu un sistem performant și sigur de recirculare, filtrare și tratare a apei și un sistem de încălzire/climatizare ce se va baza pe două centrale de tratare a aerului, cu recuperator de căldură în plăci. Apa din bazin va fi încălzită în permanență, tratată cu un nivel al PH-ul corespunzător, iar umiditatea din aer va fi controlată și menţinută în limite conforme prin aerisire permanentă.
</p>

<p style="text-align: justify;">
	În cadrul aceluiași proiect, a fost renovată și reamenajată și sala de sport a Școlii gimnaziale nr. 190, care dispune de un întreg campus polisportiv.
</p>

<p style="text-align: justify;">
	Proiectul a fost finanțat în cadrul Programului Operațional Regional 2014-2020, Axa prioritară 10 - "Îmbunătățirea infrastructurii educaționale", Prioritatea de investiții 10.1 "Investițiile în educație şi formare, inclusiv în formare profesională, pentru dobândirea de competențe și învățare pe tot parcursul vieții prin dezvoltarea infrastructurilor de educație și formare", Obiectivul specific: 10.1b - Creșterea gradului de participare la nivelul educaţiei timpurii şi învăţământului obligatoriu, în special pentru copii cu risc crescut de părăsire timpurie a sistemului. Valoarea finanțării nerambursabile a fost de 14.845.972,37 lei.
</p>

{% include news-image.html img='/assets/img/poze_stiri/inaugurare_bazin_scoala.jpg' description='' %}

<p style="text-align: justify;">
	Mai multe detalii și lista completă a proiectelor semnate pe POR 2014-2020 în regiunea București-Ilfov găsiți aici: <a href="http://2014-2020.adrbi.ro/prezentare/situatie-depuneri-proiecte/" target="_blank">http://2014-2020.adrbi.ro/prezentare/situatie-depuneri-proiecte/</a>. De asemenea, puteți localiza proiectele în regiune, cu ajutorul hărții proiectelor POR 2014-2020: <a href="http://2014-2020.adrbi.ro/proiecte/" target="_blank">http://2014-2020.adrbi.ro/proiecte/</a>.
</p>

<p style="text-align: justify;">
	<span class="has-text-weight-semibold">Sursă text și foto: Primăria Sectorului 4</span>
</p>