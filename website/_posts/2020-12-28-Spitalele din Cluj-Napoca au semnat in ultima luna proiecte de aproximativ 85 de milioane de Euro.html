---
tag: ADR Nord-Vest
title: Spitalele din Cluj-Napoca au semnat în ultima lună proiecte de aproximativ 85 de milioane de Euro
titleLong: Spitalele din Cluj-Napoca au semnat în ultima lună proiecte de aproximativ 85 de milioane de Euro
---

<p style="text-align: justify;">
	Spitalele din Cluj-Napoca au semnat în ultima lună proiecte de aproximativ 85 de milioane de Euro ce vor fi implementate prin Programul Operațional Infrastructură Mare și Programul Operaţional Capital Uman (POCU) 2014-2020.
</p>

<p style="text-align: justify;">
	Institutului Regional de Gastroenterologie - Hepatologie Prof. Dr. Octavian Fodor va beneficia de 2 contracte de finanțare. Primul, în valoare de 34,5 milioane lei, va asigura dotarea cu echipamente medicale și de protecție în lupta împotriva SARS-CoV-2. Prin cel de la doilea proiect, în valoare de 11,57 milioane lei, institutul va asigura tratament și îngrijire adecvate pentru bolnavii infectați cu noul coronavirus.
</p>

<p style="text-align: justify;">
	Spitalului Clinic de Boli Infecțioase a semnat al doilea contract din această perioadă, în valoare de 28,4 milioane lei. Proiectul va finanța dotarea unității sanitare cu instrumente și echipamente de ultimă generație, care vor contribui la limitarea răspândirii COVID-19.
</p>

{% include news-image.html img='/assets/img/poze_stiri/28122020_adrnv_spitale.jpg' description='' %}

<p style="text-align: justify;">
	Prin apelul dedicat consolidării capacității unităților sanitare de a răspunde la actuala criză sanitară, la nivelul județului au mai fost semnate anterior alte 9 contracte în valoare totală de aproape 100 milioane lei, iar alte 5 proiecte depuse de unități sanitare, în valoare cumulată de 112,2 milioane lei, se află în etapa de evaluare.
</p>

<p style="text-align: justify;">
	Prin Programul Operaţional Capital Uman (POCU) 2014-2020 va fi implementat de către Institutul Oncologic „Prof. Dr. Ion Chiricuță” din Cluj-Napoca proiectul  „Fii responsabilă de sănătatea ta – programe regionale de prevenție, depistare precoce, diagnostic și tratament precoce al cancerului de col uterin - etapa II”. Cu o valoare de 10,49 milioane euro (50,71 milioane lei), proiectul se va desfășura pe parcursul a 38 de luni și va asigura accesul a aproximativ 170.000 femei din regiunea Nord-Vest la servicii de screening și la programele de prevenție, depistare precoce, diagnostic și tratament al leziunilor precanceroase ale colului uterin. Acesta completează programele implementate prin proiectul  „Integrarea screening-ului primar HPV în programul național de screening pentru cancerul de col uterin” desfășurat anterior de Institutul Oncologic „Prof. Dr. Ion Chiricuță”.  Datorită acestui proiect, programele de formare realizate și acreditate de Institutul Oncologic de la Cluj-Napoca vor putea fi utilizate în centrele medicale din toată țara.
</p>

<br />

<p>
	<span class="has-text-weight-semibold">Sursă foto și text: ADR Nord-Vest</span>
</p>