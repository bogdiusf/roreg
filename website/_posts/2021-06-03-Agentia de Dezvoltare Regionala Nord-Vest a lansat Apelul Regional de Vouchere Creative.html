---
tag: ADR Nord-Vest
title: Agenția de Dezvoltare Regională Nord-Vest a lansat Apelul Regional de Vouchere Creative
titleLong: Agenția de Dezvoltare Regională Nord-Vest a lansat Apelul Regional de Vouchere Creative
---

<p>Agenția de Dezvoltare Regională Nord-Vest a lansat Apelul Regional de Vouchere Creative, acțiune pilot în cadrul Alianței Regionale pentru Industrii Creative – RCIA, proiect de cooperare teritorială finanțat din programul Interreg Europe.</p>

<p>Cu un buget de 246.000 lei, apelul se adresează microîntreprinderilor, întreprinderilor mici și mijlocii (IMM-uri) din Regiunea de dezvoltare Nord-Vest, cu precădere din domeniile regionale de specializare inteligentă, care au nevoie de servicii din industriile culturale și creative pentru dezvoltarea afacerii.</p>

{% include news-image.html img='/assets/img/poze_stiri/03062021_adrnv.jpg' %}

<p>Serviciile solicitate pot fi campanii sau elemente de publicitate, de design, servicii fotografice, audio, video, web design, servicii de creație artistică, de arhitectură sau alte tipuri de servicii culturale și creative. Industriile culturale și creative (ICC) sunt bazate pe valori culturale, pe creativitate, competențe și talente individuale, cu potențialul de a crea bunăstare, locuri de muncă și valoare adăugată.</p>

<p>Inițiativa pilot facilitează legătura dintre cererea și oferta de servicii culturale și creative și se realizează în două etape, potrivit următorului calendarul orientativ:</p>

<p>CEREREA: Aplicațiile se depun pe platforma INNO.ro până la data de 20 iunie 2021</p>

<p>OFERTA: Ofertele de servicii culturale și creative aferente aplicațiilor câștigătoare se vor putea depune în perioada 5 – 16 iulie 2021</p>

<p>Valoarea unui voucher creativ poate varia între 9.800 – 24.500 lei, în funcție de complexitatea serviciului solicitat. Serviciul va fi realizat într-o perioadă de 2 luni, între 21 iulie și 20 septembrie 2021.</p>

<p>Apelul Regional de Vouchere Creative se derulează prin intermediul platformei INNO, secțiunea Finanțări și Proiecte: <a href="https://www.inno.ro/ro/finantari-si-proiecte/apeluri-de-proiecte/" target="_blank">https://www.inno.ro/ro/finantari-si-proiecte/apeluri-de-proiecte/</a></p>

<br>

<p class="has-text-weight-semibold">Sursă foto și text: ADR Nord-Vest</p>