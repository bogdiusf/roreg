---
tag: ADR Sud-Vest Oltenia
title: Casa Dianu - Muzeu al Cartii si Exilului Romanesc
titleLong: Casa Dianu - Muzeu al Cartii si Exilului Romanesc
---

<p>Casa Dianu este un monument de arhitectură de interes local din municipiul Craiova, situat pe strada 24 Ianuarie. Imobilul a fost construit la începutul secolului XX ca locuință a familiei Dumitru și Sofia Dianu. Clădirea este una dintre puținele care, în proporție de 90%, păstrează elemente de arhitectură și de interior din timpul în care a fost ridicată. Ulterior, a servit ca sediu pentru diferite instituții, precum birourile administrative ale Filarmonicii și Școala Populară de Arte și Meserii “Cornetti”.</p>

<p>Monumentul va fi restaurat şi consolidat prin proiectul „Valorificarea durabilă a monumentului istoric Casa „Dianu“ din localitatea Craiova, județul Dolj, prin crearea unui Muzeu al Cărții și Exilului Românesc și introducerea acestuia în circuitul turistic“, care este finanțat în cadrul Programului Operațional Regional 2014-2020. El are o valoare totală de 22.766.058,79 lei, din care asistența financiară nerambursabilă este de 19.918.290,08 lei.</p>

<p>„Casa Dianu este o clădire superbă, cu o arhitectură excepţională, care, în urma restaurării, va deveni o emblemă a orașului. Prin implementarea acestui proiect, se va reuşi conservarea memoriei istorice şi culturale a regiunii noastre”, a subliniat doamna Marilena Bogheanu, directorul general al ADR Sud-Vest Oltenia.</p>

<p>Lucrarile de restaurare vor urmări recuperarea cat mai multor elemente originale de arhitectura din metal si lemn.</p>

{% include news-image.html img='/assets/img/poze_stiri/22062021_adrsv.jpg' description='' %}

<p>De asemenea, se vor realiza lucrari pentru instalatiile electrice, supraveghere video, control acces, sistem de detectie, semnalizare si avertizare incendiu. Pentru asigurarea accesului persoanelor cu dizabilitati locomotorii este prevazut un elevator cu senile si montarea unui lift pentru asigurarea accesului in toate spatiile cladirii.</p>

<p>După restaurare, Casa Dianu va avea o nouă funcționalitate, unică la nivel național, aceea de „Muzeu al Cărții și Exilului Românesc”, unde se vor găsi 23 de colecții, arhive și alte bunuri care au aparținut unor personalități marcante ale culturii românești, aflate în exil: materiale donate de academicianul Basarab Nicolescu, manuscrisele şi documentele lui Mircea Eliade, donaţiile academicienilor Dan Berindei şi Dinu C. Giurescu, dar şi manuscrisele şi corespondenţa provenind din biblioteca lui Vintilă Horia de la Madrid, o colecţie valoroasă de carte cu profil ştiinţific şi religios donată de IT4S, şi, mai recent, arhiva lui Paul Barbăneagră, respectiv Leonid Mămăligă, ultimii doi reprezentanţi de marcă ai exilului românesc din Paris. Stadiul implementarii proiectului este de peste 61%, data finalizarii fiind 31.08.2022.</p>

<br>

<p class="has-text-weight-semibold">Sursă foto și text: ADR Sud-Vest Oltenia</p>