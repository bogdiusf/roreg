---
tag: ADR Nord-Est
title: Antibiotice Iași va livra AmoxiPlus&reg; în toate țările Uniunii Europene
titleLong: Antibiotice Iași va livra AmoxiPlus&reg; în toate țările Uniunii Europene
---

<p style="text-align: justify; font-size: 17.5px;">
	<span class="has-text-weight-semibold">Unul dintre cele mai utilizate antibiotice în pandemia cu SARS-CoV-2, produs la Antibiotice Iași, a câștigat licitația organizată de Comisia Europeană</span>
</p>

<p style="text-align: justify;">
	Lupta împotriva virusului SARS-CoV-2 a determinat Europa să ia măsuri de siguranță privind stocurile de antibiotice betalactamice administrate de medici din întreaga lume pentru tratamentul infecțiilor asociate Covid-19.
</p>

<p style="text-align: justify;">
	Comisia Europeană a finalizat recent licitația prin care se vor asigura țărilor membre stocurile necesare de antibiotice betalactamice (amoxicilină cu acid clavulanic și piperaciclină cu tazobactam) pentru cel de-al doilea val al pandemiei.
</p>

<p style="text-align: justify;">
	Antibiotice Iași a câștigat această licitație pentru produsul <span class="has-text-weight-semibold">AmoxiPlus®</span> (amoxicilină/acid clavulanic – pulbere sterilă injectabilă) și va livra, la solicitarea țărilor europene, 2.750.000 flacoane, într-un interval de 12 luni.
</p>

<p style="text-align: justify;">
	<span style="font-style: italic;">“Cred că fiecare dintre noi trebuie să facă ceea ce știe mai bine. Antibiotice pune la dispoziția Europei un produs strategic de maximă importanță pentru tratamentul infecțiilor asociate COVID-19. Am adjudecat licitația cu un preț de bun simț, oferind țărilor europene accesibilitate la acest produs. Amoxicilina cu clavulanat este unul dintre cele mai valoroase medicamente pentru combaterea infecțiilor bacteriene și nu numai. Noi, la Antibiotice, avem experiență și know- how de 65 de ani în producerea pulberilor sterile injectabile. Însă, dincolo de asigurarea necesarului cu AmoxiPlus® a piețelor europene, livrările se vor efectua având în vedere în primul rând acoperirea nevoii de medicamente antiinfecțioase pentru pacienții din România. Ne respectăm contractele, asigurând continuitatea livrărilor către partenerii noștri naționali”</span> a declarat Ioan Nani, director general Antibiotice Iași.
</p>

{% include news-image.html img='/assets/img/poze_stiri/22102020_adrne_antibiotice_news.jpg' description='' %}

<p style="text-align: justify;">
	Amoxicilina cu acid clavulanic, alături de piperacilina cu tazobactam, reprezintă principalele produse recomandate de Organizația Mondială a Sănătății în tratamentul antiinfecțios.
</p>

<p style="text-align: justify;">
	Câștigarea licitației a presupus obținerea unui punctaj maxim prin îndeplinirea cumulativă a patru condiții esențiale: calitate, termen valabilitate, preț, rapiditate/promtitudine în livrare.<br />
	Antibiotice Iași este singura companie farmaceutică din România care deține un flux de producție pentru pulberi sterile injectabile, primul produs fiind fabricat în 1955. Standardele de calitate implementate pe acest flux de producție au fost recunoscute și avizate FDA SUA (Food and Drug Administration)
	Produs de peste 30 de ani, acest antibiotic de generație superioară este vândut de Antibiotice Iași în spitalele din România, Marea Britanie, Vietnam, Ungaria, Lituania, Irak, Yemen.
</p>

<br />

<p>
	<span class="has-text-weight-semibold">Sursă foto și text: Antibiotice Iași, via ADR Nord-Est</span>
</p>

