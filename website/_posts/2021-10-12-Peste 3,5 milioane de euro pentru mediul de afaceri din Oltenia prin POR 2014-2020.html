---
tag: ADR Sud-Vest Oltenia
title: Peste 3,5 milioane de euro pentru mediul de afaceri din Oltenia prin POR 2014-2020
titleLong: Peste 3,5 milioane de euro pentru mediul de afaceri din Oltenia prin POR 2014-2020
---

<p>
    Într-o perioadă incertă pentru o mare parte a mediului de afaceri, având în vedere contextul economic dificil cauzat de pandemie, Programul
    Operațional Regional (POR) 2014-2020 continuă să sprijine dezvoltarea întreprinderilor mici și mijlocii, creând astfel premisele necesare
    creșterii competitivității economiilor regionale și naționale.
</p>

<p>
    Vești bune sunt și pentru firmele din Oltenia. Directorul general al Agenției pentru Dezvoltare Regională (ADR) Sud-Vest Oltenia, doamna Marilena
    Bogheanu, a semnat, în data de 30 august, împreună cu reprezentanți ai mediului de afaceri,
    <span class="has-text-weight-semibold"
        >șapte noi contracte de finanțare în cadrul Axei Prioritare 2 a POR 2014-2020, Prioritatea de investiții 2.1</span
    >
    -
    <em
        >Promovarea spiritului antreprenorial, în special prin facilitarea exploatării economice a ideilor noi și prin încurajarea creării de noi
        întreprinderi, inclusiv prin incubatoare de afaceri</em
    >
    și <span class="has-text-weight-semibold">Prioritatea de investiții 2.2</span> -
    <em>Sprijinirea creării și extinderea capacităților avansate de producție și dezvoltarea serviciilor</em>.
</p>

<p>
    Proiectele contractate, a căror <span class="has-text-weight-semibold">valoare totală nerambursabilă este de peste 3,5 milioane de euro</span>,
    vizează investiții în achiziția de echipamente performante, fabricarea subansamblurilor electronice, a mobilei pentru birouri și magazine,
    echipamentelor de ridicat și manipulat, altor mașini și utilaje de utilizare generală, a remorcilor pentru transportul de mărfuri, construirea
    unui service auto, producția de caroserii pentru autovehicule, întreținerea și repararea autovehiculelor:
</p>

<ul>
    <li>
        „Extinderea activității cu producția de subansamble electronice SC Guv Electronics Prod SRL” este al doilea proiect în cadrul POR 2014-2020
        implementat de SC Guv Electronics Prod SRL, cu o valoare nerambursabilă de 430.559,56 de euro. <br /><br />
        Obiectivul general, care constă în extinderea activității în domeniul electronicii industriale, va fi atins prin achiziția următoarelor
        echipamente: solder paste printer, pick&place de plantare componente, software pentru mașina de plantat, cuptor de lipire, mașină de
        verificare optică a asamblării plăcilor, imprimantă 3D cu tehnologie SLS.
    </li>
    <li>
        Proiectul „Creșterea competitivității societății Cosmopolymer SRL prin achiziția de utilaje performante” are o valoare nerambursabilă de
        954.938,71 de euro, iar obiectivul general presupune realizarea unei investiții inițiale prin dotarea cu echipamente pentru fabricarea
        mobilei, inclusiv instrumente de comercializare on-line.<br /><br />
        Achiziția de utilaje de ultimă generație este un pas important pentru societate în perspectiva dezvoltării la un nivel superior, acest lucru
        manifestându-se prin creșterea cifrei de afaceri și a profitului net în perioada de durabilitate a proiectului.
    </li>
    <li>
        3. În cadrul proiectului „Creșterea competitivității societății Svijic V.D. Prest SRL prin achiziție de echipamente performante”, se va
        realiza dezvoltarea treptată și consolidarea societății pe piața de profil a fabricării mobierului la comandă și crearea unui brand în cadrul
        publicului țintă. Valoarea nerambursabilă a proiectului este de 265.164,42 de euro. <br /><br />
        Prin accesarea fondurilor nerambursabile se dorește creșterea nivelului de dotare tehnică a firmei prin achiziția a 22 de echipamente și
        achziționarea unui software de proiectare avansată a mobilierului.
    </li>
    <li>
        „Dotarea Metal Techniks SRL” - proiectul societății Metal Techniks SRL are o valoare nerambursabilă de 255.163,07 euro, iar obiectivul general
        constă în dezvoltarea durabilă a societății prin îmbunătățirea continuă a bazei materiale deținute, creșterea competitivității resurselor
        umane, a calității produselor și serviciilor oferite, extinderea rețelei teritoriale și, implicit, sporirea performanțelor financiare și de
        marketing. <br /><br />
        Atât utilajele și softurile, cât și activitățile de certificare și internaționalizare achiziționate prin proiect vor conduce la modernizarea
        activității și diversificarea produselor oferite de firmă, având ca rezultat atât creșterea cifrei de afaceri, cât și obținerea unor rezultate
        remarcabile în domeniul producției de instalații de ridicat și manipulat și elevatoare mobile, clienții firmei având posibilitatea să
        beneficieze de produse de înaltă calitate, la prețuri competitive pe piață.
    </li>
    <li>
        Proiectul „Prod-Al: progres și dezvoltare în tehnologia prelucrării aliajelor în vederea fabricării de părţi componente pentru maşinile de
        utilizare generală” al societății Prodal P. 2003 SRL, cu o valoare nerambursabilă de 534.003,75 de euro, își propune să ajute la
        diversificarea producției prin dotarea cu echipamente tehnologice moderne, cu un program informatic și un sistem fotovoltaic.<br /><br />
        De asemenea, în cadrul proiectului, societatea își propune să se certifice și să participe la o expoziție internațională din domeniul de
        referință.
    </li>
    <li>
        „Creșterea competitivității societății POP INDUSTRY SRL prin achiziție de utilaje” are o valoare de 887.304,47 de euro și ca obiectiv general
        îmbunătățirea competitivității întreprinderii Pop Industry SRL prin realizarea unei investiții inițiale în domeniul fabricării remorcilor
        pentru transportul de mărfuri și diversificarea activității unității existente, prin produse care nu au mai fost anterior fabricate în
        unitate.<br /><br />
        Societatea Pop Industry SRL este una dintre cele mai vechi și mari fabrici de remorci auto din România. Cu o experiență importantă în domeniul
        structurilor auto, Pop Industry SRL produce remorci pentru orice tip de utilizare: remorci monoax, remorci atv, transport moto etc.
    </li>
    <li>
        Societatea 2M PULSAUTO SRL accesează fonduri nerambursabile în valoare de 197.620,13 euro pentru proiectul „Construire service auto prin
        extindere construcție existentă”, prin care dorește să construiască un imobil cu suprafața de 534,93 de metri pătrați cu destinația de service
        auto și dotarea cu echipamente.
    </li>
</ul>

<p>Prin cele șapte proiecte semnate în cadrul POR 2014-2020, vor fi create peste 19 locuri de muncă în regiunea Sud-Vest Oltenia.</p>

<p>
    <em
        >„Mediul de afaceri din regiune a fost întotdeauna una dintre prioritățile noastre. Am depus toate eforturile pentru a sprijini
        întreprinderile mici și mijlocii în proiectele lor de dezvoltare și creștere, cu atât mai mult în această perioadă extrem de dificilă. Mulți
        se străduiesc să supraviețuiască, mulți caută să se reinventeze sau să se dezvolte pentru a fi în pas cu cerințele pieței. Este o sumă
        importantă atrasă prin POR 2014-2020, care cu siguranță va contribui decisiv la dezvoltarea societăților. Vreau să îi asigur pe toți
        beneficiarii de întreaga noastră susținere și de aceeași deschidere față de nevoile lor”</em
    >, a declarat doamna Marilena Bogheanu, directorul general al ADR Sud-Vest Oltenia.
</p>

{% include news-image.html img='/assets/img/poze_stiri/12102021_svoltenia.jpg' description='' %}

<p>
    Până la această dată, în cadrul Programului Operațional Regional 2014-2020, la nivelul regiunii Sud-Vest Oltenia, au fost semnate 897 de contracte
    de finanțare, cu o valoare nerambursabilă de 1,7 miliarde de euro.
</p>

<p>
    Biroul de comunicare, informare și promovare din cadrul ADR Sud-Vest Oltenia se află la dispoziția potențialilor beneficiari și beneficiarilor POR
    2014-2020, care pot primi îndrumare și consiliere pentru realizarea activităților specifice legate de depunerea cererilor de finanțare și
    implementarea contractelor.
</p>

<br />

<p class="has-text-weight-semibold">Sursă foto și text: ADR Sud-Vest Oltenia</p>
