---
tag: ADR Vest
title: Programul Operațional Regional 2021-2027 pentru Regiunea Vest, în analiza Comisiei Europene. Urmează primele negocieri
titleLong: Programul Operațional Regional 2021-2027 pentru Regiunea Vest, în analiza Comisiei Europene. Urmează primele negocieri
---

<p style="text-align: justify;">
	<span class="has-text-weight-semibold">Agenția pentru Dezvoltare Regională (ADR) Vest</span> funcționează ca <span class="has-text-weight-semibold">Autoritate de Management pentru Programul Operațional Regional 2021-2027 în Regiunea Vest</span> și a elaborat prima versiune a programului, care a fost transmisă <span class="has-text-weight-semibold">Comisiei Europene</span>.
</p>

<p style="text-align: justify;">
	Regiunea Vest are șansa de a elabora și negocia direct cu reprezentanții Comisiei propriul program operațional regional pentru perioada 2021-2027 odată cu descentralizarea managementului fondurilor europene pentru dezvoltare regională. <span class="has-text-weight-semibold">POR Vest 2021-2027</span> va reprezenta principalul instrument de finanţare din fonduri europene disponibil la nivel regional pentru zona urbană în următoarea perioadă de programare, în care resursele financiare alocate Regiunii Vest vor depăși valoarea de <span class="has-text-weight-semibold">1 miliard de euro</span>.
</p>

<p style="text-align: justify;">
	După aprobarea finală a programului de către Comisia Europeană (care estimăm că va avea loc anul viitor), <span class="has-text-weight-semibold">ADR Vest</span> va stabili calendarul lansărilor de apeluri de proiecte și va elabora ghidul solicitantului pentru fiecare componentă. Agenția va stabili practic la nivel regional condițiile specifice de finanțare a proiectelor. 
</p>

<p style="text-align: justify;">
	Documentele pentru perioada de programare 2021-2027 sunt elaborate cu respectarea regulamentelor europene și a celor 5 obiective de politică prevăzute de acestea: <span style="font-style: italic;">O Europă mai inteligentă, O Europă mai ecologică, cu emisii scăzute de carbon, O Europă mai conectată, O Europă mai socială și O Europă mai aproape de cetățeni</span>.
</p>

<p style="text-align: justify;">
	Prima versiune de program elaborată de Agenția pentru Dezvoltare Regională Vest a fost supusă consultării publice, ajustată și îmbunătățită în urma observațiilor primite de la actorii naționali, regionali, locali, dar și direct de la Comisia Europeană. Ulterior, în cursul acestei luni, <span class="has-text-weight-semibold">„Programul Operațional Regional 2021-2027 Regiunea Vest” a fost înaintat oficial Comisiei Europene</span>. Va urma o analiză, iar în perioada următoare vor avea loc discuțiile și negocierile cu Comisia.
</p>

<p style="text-align: justify;">
	La elaborarea programului s-au avut în vedere totodată și documentele strategice regionale aflate în consultare publică: <span class="has-text-weight-semibold">Planul pentru Dezvoltare Regională 2021-2027 al Regiunii Vest și Strategia pentru Specializare Inteligentă (RIS3 Vest) 2021-2027</span>.
</p>

{% include news-image.html img='/assets/img/poze_stiri/28102020_adrvest_autoritate.png' description='' %}

<p style="text-align: justify;">
	În perioada de programare 2021-2027, finanțările vor fi orientate atât spre investiții cu o tipologie cunoscută, cât și spre tipologii noi de proiecte. Astfel, vor continua investițiile în <span style="font-style: italic;">mobilitatea urbană și transportul public, amenajarea spațiilor verzi și regenerare urbană, investițiile în eficientizarea termică a clădirilor publice și rezidențiale, dezvoltarea turismului cultural și natural, realizarea unor trasee turistice, precum și în domeniul infrastructurii educaționale</span>. De asemenea, se vor  finanța și <span style="font-style: italic;">proiecte strategice de modernizare a drumurilor județene care asigură conectivitatea directă sau indirectă la rețeaua TEN-T</span>.
</p>

<p style="text-align: justify;">
	Un element de noutate îl reprezintă <span style="font-style: italic;">componenta ”Smart City”</span>, prin care vor fi finanțate <span style="font-style: italic;">investiții privind digitalizarea administrației publice locale și a altor investiții specifice ”orașelor inteligente”, din varii domenii - mobilitate urbană, iluminat, clădiri publice, utilități edilitare, spații deschise, aplicații on-line etc</span>.
</p>

<p style="text-align: justify;">
	Mediul de afaceri va beneficia în continuare de investiții prin <span class="has-text-weight-semibold">Programul Operațional Regional 2021-2027</span>, acestea fiind orientate către cele șase domenii de specializare inteligentă identificate în <span class="has-text-weight-semibold">Strategia pentru Specializare Inteligentă (RIS3 Vest) 2021-2027</span> - <span style="font-style: italic;">Agricultură și industrie alimentară; Eficiență energetică și construcții (clădiri) sustenabile; Digitalizare, industrializare, inclusiv Industry 4.0; Industria manufacturieră și prelucrătoare; Industriile culturale și creative; Sănătatea și calitatea vieții. Vor fi sprijinite proiectele care vizează digitalizarea, cercetarea, transferul tehnologic, inovarea, precum și competitivitatea economică</span> în aceste domenii.
</p>

<p style="text-align: justify;">
	În funcție de rezultatul negocierilor, dar și de propunerile venite din partea entităților interesate, <span class="has-text-weight-semibold">Programul Operațional Regional 2021-2027</span> Regiunea Vest poate suferi îmbunătățiri și actualizări.
</p>

<p style="text-align: justify;">
	În așteptarea aprobării finale a programului, colaborăm îndeaproape cu unitățile administrativ-teritoriale, pe care ne dorim să le sprijinim în identificarea și pregătirea de proiecte care să genereze un impact pozitiv real asupra dezvoltării locale și regionale. Atenția noastră se îndreaptă totodată și către entitățile private, ale căror nevoi ne străduim să le înțelegem și să răspundem adecvat prin finanțările care vor urma.
</p>

<p style="text-align: justify;">
	Actualul draft al <span class="has-text-weight-semibold">POR Vest 2021-2027</span> poate fi consultat pe site-ul ADR Vest: <a href="https://adrvest.ro/por-2021-2027/" target="_blank">https://adrvest.ro/por-2021-2027/</a>. Așteptăm observații și sugestii pe adresa de e-mail <a href="mailto:office@adrvest.ro">office@adrvest.ro</a>. 
</p>

<br />

<p style="text-align: justify;">
	<span class="has-text-weight-semibold">Sursă foto și text: ADR vest
</p>








