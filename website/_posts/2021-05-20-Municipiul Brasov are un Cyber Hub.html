---
tag: ADR Centru
title: Municipiul Brasov are un Cyber Hub care va facilita in viitor  dezvoltarea serviciilor publice digitale si interoperabilitatea acestora
titleLong: Municipiul Brasov are un Cyber Hub care va facilita in viitor  dezvoltarea serviciilor publice digitale si interoperabilitatea acestora
---

<p class="has-text-weight-semibold">Agentia Metropolitana pentru Dezvoltare Durabila Brasov - alaturi de Centrul National Cyberint, Universitatea „Transilvania” Brasov, Atos Convergence Creators SRL si Agentia pentru Dezvoltare Regionala Centru - au lansat astazi, 11 mai 2021, la Centrul CATTIA din Brasov, un proiect inedit pentru Regiunea Centru. Este vorba de primul Cyber HUB – pe scurt Bv-CyH – care isi propune sa consolideze ecosistemul de inovare in domeniul securitatii cibernetice, prin crearea unui hub regional ce reuneste un pol de competente in acest domeniu, tintind catre un impact regional, national si european.
La eveniment au participat presedintele CJ Brasov - Adrian Vestea, primarul municipiului Brasov - Allen Coliban, rectorul Universitatii ”Transilvania” - Ioan Vasile Abrudan, Ministrul Cercetarii, Inovarii si Digitalizarii - Ciprian Teleman, directorul general ADR Centru - Simion Cretu si peste 50 de invitati.
</p>

<p>Lansarea unui acestui HUB in domeniul securitatii cibernetice va implica resurse comune ale membrilor fondatori si a altor parteneri strategici, pe trei directii de actiune principale: educatie, organizarea de evenimente de constientizare si inovare. Componenta de educatie si constientizare se va axa pe urmatoarele categorii de utilizatori: invatamant gimnazial, preuniversitar si universitar, precum si catre profesionistii IT&C. Demersurile de constientizare se vor concentra asupra angajatilor din institutii publice, operatori de infrastructuri critice, companii si alti potentiali beneficiari cheie. Evenimentele propuse vor fi dedicate securitatii cibernetice, constand in competitii, exercitii dedicate, conferinte, punerea la dispozitie a unei infrastructuri dedicate. Ecosistemul de inovare va cuprinde programe de mentorat, incubare, accelerare afaceri specializate si Start-up-uri de profil.</p>

<p>Misiunea asumata de <em>”Bv-CyH”</em> este sa creeze un ecosistem in domeniul securitatii cibernetice si al tehnologiilor avansate, bazat pe utilizarea resurselor comune ale membrilor fondatori si pe atragerea si implicarea partenerilor strategici. Membri fondatori ai Cyber Hub din Brasov sunt Agentia Metropolitana pentru Dezvoltare Durabila Brasov, Centrul National ”Cyberint” al SRI, Universitatea ”Transilvania” si compania ATOS Convergence Creators SRL. Aceste organizatii spera sa faciliteze eficient colaborarea  pentru inovare in domeniul securitatii cibernetice, pentru ca acest hub regional sa devina un pol de competenta in domeniu.</p>

<p><em>”Digitalizarea este o tema centrala in aceasta perioada de distantare si de alterare a vechilor modele de interactiune. Transformarea digitala avanseaza foarte rapid si aduce in prim plan un element esential in buna functionare a sistemelor, respectiv securitatea cibernetica, pentru a identifica si a inlatura riscurile implicate de utilizarea dispozitivelor si retelelor informatice. 
<br>Pentru noi, ADR Centru, digitalizarea si securitatea cibernetica reprezinta prioritati regionale de maxima importanta, tratate ca atare in viitorul Program Operational Regional 2021-2027, pe care il vom coordona in calitate de Autoritate de Management. Astfel, in urmatorii ani vom sprijini financiar structurarea de comunitati digitale prin Axa Prioritara 2 - ”O regiune digitala”, unde vom avea un buget de peste 116 milioane euro pentru o regiune inteligenta, ce poate fi realizata prin interventii de tip smart-city si digitalizarea serviciilor publice. Prin investitiile propuse de noi si partenerii nostri in viitorul POR 2021-2027 al Regiunii Centru se prevede dezvoltarea serviciilor publice digitale si interoperabilitatea acestora in vederea imbunatatirii interactiunii cu cetatenii si mediul economic, dar in acelasi timp si pentru imbunatatirea activitatii administratiilor prin eficientizarea luarii deciziilor. De asemenea, tot prin viitorul POR 2021-2027 se propun investitii care sa determine cresterea gradului de digitalizare in intreprinderile din regiune – adoptare solutii digitale avansate pentru productie si administrarea afacerilor.
<br>Un centru de educatie si inovare in domeniul securitatii cibernetice la Brasov nu poate fi decat un mare avantaj pentru intreaga Regiune Centru, pentru a creste increderea viitorilor utilizatori, fie ei cetateni, turisti, parteneri, clienti sau furnizori in sistemele informatice”</em>, a declarat domnul Simion Cretu, director general ADR Centru, in cadrul participarii sale la evenimentul de lansare al Cyber HUB Brasov.
</p>

{% include news-image.html img='/assets/img/poze_stiri/20052021_adrcentru.jpg' description='' %}

<p class="has-text-weight-semibold">Context</p>
<p>In premiera, dupa Brexit, Romania va gazdui o agentie europeana, respectiv „Centrul European pentru Securitate Cibernetica” (Cyber-UE), care va avea sediul in Bucuresti si care se va ocupa de siguranta cibernetica pentru toate statele membre. Sapte orase europene au fost in cursa pentru a gazdui sediul Centrului European de Securitate Cibernetica. Pe langa Bucuresti, s-au mai inscris Bruxelles, Munchen, Vilnius, Varsovia, Leon si Luxemburg. Acesta este un succes diplomatic exceptional al Romaniei, obtinut la sfarsitul anului trecut si reprezinta o oportunitate de a contribui la securitatea cibernetica a tuturor statelor membre UE, stimuland cercetarea si inovarea in domeniu.</p>

<p>Din punct de vedere al puterii de procesare si al costurilor aferente, Romania are cel mai ieftin internet broadband din UE. La nivel mondial, cele mai ieftine pachete de internet broadband se gasesc in acest moment in Ucraina, iar Romania se situeaza pe locul 10, cu un pret mediu de 10,59 de dolari pe luna. Tara noastra este totusi campioana mondiala conform altui criteriu: costul pe megabit pe secunda (Mbps) este de numai 0,02 dolari (10 bani), in acest clasament Romania fiind urmata de Macao, Saint Martin, Polonia, Reunion si Singapore. Pe de alta parte, conform Indicelui economiei si societatii digitale (DESI) 2020, dat publicitatii de Comisia Europeana in iunie 2020, Romania ocupa locul 26, penultimul din UE. Acest indice monitorizeaza performantele digitale globale din Europa si urmareste progresele inregistrate de tarile UE in ceea ce priveste competitivitatea digitala. Indicele DESI pentru anul acesta arata ca s-au inregistrat progrese in toate statele membre si in toate domeniile-cheie evaluate in cadrul indicelui. In esenta, asta inseamna ca doar unul din 10 romani foloseste internetul pentru interactiunea cu autoritatile publice, spre deosebire de nivelul UE, unde ponderea acestui indicator este de patru ori mai mare.</p>

<p>Nu in ultimul rand, trebuie subliniat faptul ca o trasatura importanta a transformarii digitale, este cooperarea, sub forma interoperabilitatii si interconectarii bazelor de date si a sistemelor. Prin urmare, increderea in posibilitatile mereu in crestere ale sistemelor informatice si cooperarea sunt insasi fundamentele societatii digitale, pe care speram ca le va promova si noul Cyber Hub de la Brasov.
<br>Din punct de vedere functional Bv-CyH colaboreaza deja cu urmatoarele companii de profil pentru sustinerea ofertei educationale si de evenimente dedicate: Orange Romania, Bit Sentinel, Palo Alto Networks Romania si CISCO Romania, fiind in discutii si cu alte companii.<br>
Odata cu inaugurarea <em>Cyber HUB Brasov</em>, va fi lansata o platforma web care sa cuprinda toate informatiile relevante si care sa faciliteze promovarea functionalitatilor acestuia. Totodata, vor fi facute publice primele programe educationale de profil si anuntate primele evenimente organizate sub egida Bv-CyH in parteneriat cu companiile de profil.
</p>

<br>

<p class="has-text-weight-semibold">Sursă foto și text: ADR Centru</p>