---
tag: ADR Sud-Vest
title: Școli moderne în Prunișor și Cătunele&comma; prin POR 2014-2020
titleLong: Școli moderne în Prunișor și Cătunele&comma; prin POR 2014-2020
---

<p class="has-text-weight-semibold">Școala gimnazială din comuna mehedințeană Prunișor va fi modernizată, extinsă și dotată printr-un proiect în valoare de 3,5 milioane de lei, în cadrul Programului Operațional Regional (POR) 2014-2020. Tot prin POR 2014-2020, va fi reabilitată Școala Generală „Mazilu Vipie Gheorghe“ din comuna gorjeană Cătunele, o investiție în valoare de 2,3 milioane de lei.</p>

<p>Directorul general al Agenției pentru Dezvoltare Regională (ADR) Sud-Vest Oltenia, doamna Marilena Bogheanu, a semnat, în data de 7 aprilie 2021, împreună cu primarul comunei Prunișor - județul Mehedinți, domnul Emilian Cornel Vîlcu, și primarul comunei Cătunele - județul Gorj, domnul Florinel Țuilă, două noi contracte finanțate prin POR 2014-2020, în cadrul Axei prioritare 10, Prioritatea de investiții 10.1, destinată investițiilor în educație și formare, inclusiv în formare profesională.</p>

<p><em>„Am semnat încă două contracte de finanțare în cadrul POR 2014-2020, care vizează investiții în educație. Sunt proiecte importante pentru comunitățile în care acestea vor fi implementate, pentru elevii care învață la școlile gimnaziale din Prunișor și Cătunele. Mulți dintre ei au nevoi educaționale speciale,  cu risc de părăsire timpurie a sistemului si care beneficiază de burse de ajutor social. Tocmai pentru că există multe astfel de cazuri, era absolut necesar ca autoritățile locale să se implice în sprijinirea sistemului de învățământ, prin accesarea de fonduri nerambursabile care să ofere condiții mai bune de studiu. Este esențial să sprijinim educația, pentru ca acești copii să aibă șansa unui viitor mai bun“</em>, a declarat doamna Marilena Bogheanu, directorul general al ADR Sud-Vest Oltenia.</p>

{% include news-image.html img='/assets/img/poze_stiri/17052021_adrsv.jpg' description='' %}

<p>Proiectul implementat de Primăria comunei Prunișor, județul Mehedinți, constă în extinderea, reabilitarea, modernizarea și dotarea școlii gimnaziale din localitate, unde învață 87 de elevi. Astfel, va fi construit un nou corp de clădire, vor fi realizate lucrări de reparații și de izolare termică, vor fi achiziționate echipamente IT și mobilier. De asemenea, vor fi amenajate spațiile verzi și un teren de sport multifuncțional, cu gazon artificial, amplasat în curtea interioară a școlii. <br>
Investiția derulată de Primăria comunei Prunișor în cadrul POR 2014-2020 are o valoare totală de 3,5 milioane de lei, din care 3 milioane de lei (656 de mii de euro) este finanțarea nerambursabilă.</p>

<p>Tot prin POR 2014-2020, Primăria comunei Cătunele, județul Gorj, va implementa un proiect care vizează extinderea, reabilitarea și dotarea Școlii Generale „Mazilu Vipie Gheorghe“ din satul Valea Mănăstirii, unde sunt înscriși 65 de elevi. În prezent, există două clădiri alăturate (școală și grădiniță), care, în urma reabilitării, vor avea aceeași destinație de școală generală. Vor fi realizate mai multe lucrări de reparații și reabilitare termică, dar și de extindere, pentru ca grupurile sanitare să fie amplasate în incinta școlii. Totodată, unitatea de învățământ va fi dotată cu mobilier nou și echipamente IT.</p>

<p>Proiectul implementat de Primăria comunei Cătunele are o valoare totală de 2,3 milioane de lei, din care 2,2 milioane de lei (472 de mii de euro) este finanțarea nerambursabilă. Perioada de implementare a investiției este de 49 de luni.</p>

<br>

<p class="has-text-weight-semibold">Sursă foto și text: ADR Sud-Vest</p>