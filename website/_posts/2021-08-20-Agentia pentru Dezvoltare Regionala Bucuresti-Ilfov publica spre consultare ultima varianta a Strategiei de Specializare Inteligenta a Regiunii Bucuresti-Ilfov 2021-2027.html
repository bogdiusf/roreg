---
tag: ADR București-Ilfov
title: Agenția pentru Dezvoltare Regională București-Ilfov publică spre consultare ultima variantă a Strategiei de Specializare Inteligentă a Regiunii București-Ilfov 2021-2027 (RIS3 BI)
titleLong: Agenția pentru Dezvoltare Regională București-Ilfov publică spre consultare ultima variantă a Strategiei de Specializare Inteligentă a Regiunii București-Ilfov 2021-2027 (RIS3 BI)
---

<p>
    Agenția pentru Dezvoltare Regională București-Ilfov (ADR BI) publică spre consultare ultima variantă a
    <span class="has-text-weight-semibold">Strategiei de Specializare Inteligentă a Regiunii București-Ilfov 2021-2027 (RIS3 BI)</span>.
</p>

<p>
    Aceasta este rezultatul mai multor luni de muncă ce au constat în centralizarea, analizarea și înglobarea observațiilor și propunerilor transmise
    de Comitetul Regional de Inovare București-Ilfov (CRI BI), de stakeholderii regionali ce au dat curs invitației noastre de a participa la
    consultarea publică, precum și a elementelor evidențiate de evaluarea calitativă întreprinsă de experții Centrului Comun pentru Cercetare al
    Comisiei Europene – JRC.
</p>

<p>
    Strategia de Specializare Inteligentă a regiunii București-Ilfov 2021-2027 este elaborată în baza Metodologiei RIS3 realizate de Comisia Europeană
    și a Memorandumului din martie 2019, aprobat de Guvernul României privind măsurile necesare îndeplinirii condiției favorizante „Buna guvernanță a
    strategiei naționale sau regionale de specializare inteligentă” (necesară pentru accesarea finanțărilor în cadrul OP 1 „O Europă mai inteligentă”)
    și reprezintă un demers cu importanță strategică în vederea fundamentării procesului de planificare și definire a priorităților de investiții la
    nivel regional.
</p>

{% include news-image.html img='/assets/img/poze_stiri/20082021_adrbi.png' description='' %}

<p>
    Prioritățile de specializare inteligentă, respectiv mixul de politici al RIS3 BI au fost stabilite urmare unui proces de descoperire
    antreprenorială de jos în sus, pe baza atuurilor regiunii, a avantajelor competitive, precum și ținând cont de provocările identificate de actorii
    regionali.
</p>

<p>
    Contribuția actorilor regionali rămâne în continuare motorul procesului RIS3 BI motiv pentru care ADR BI le adreseaza rugămintea de a-i sprijini
    prin propuneri / observații / critici referitoare la documentul RIS3 BI – versiunea august 2021.
</p>

<p class="has-text-weight-semibold">
    Rezultatele acestei runde de consultări publice vor fi valorificate în varianta finală a Strategiei RIS3 BI 2021-2027 care va fi propusă spre
    avizare Comitetului Regional de Inovare București-Ilfov și ulterior spre aprobare Consiliului pentru Dezvoltare Regională București-Ilfov in luna
    septembrie.
</p>

<p>
    <span class="has-text-weight-semibold">Observațiile si propunerile pot fi trimise până la data de 20.08.2021</span> mai multe detalii aici:
    <a href="https://www.adrbi.ro/dezvoltare-regionala/strategia-de-specializare-inteligenta-ris-3-bi/strategia-ris-3-bi/" target="_blank"
        >https://www.adrbi.ro/dezvoltare-regionala/strategia-de-specializare-inteligenta-ris-3-bi/strategia-ris-3-bi/</a
    >
</p>

<br />

<p class="has-text-weight-semibold">Sursă foto și text: ADR București-Ilfov</p>
