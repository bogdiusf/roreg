---
tag: ADR Nord-Est
title: ADR NORD-EST FACILITEAZĂ OPORTUNITĂȚI DE COLABORARE ROMÂNIA-INDIA
titleLong: ADR NORD-EST FACILITEAZĂ OPORTUNITĂȚI DE COLABORARE ROMÂNIA-INDIA
---

<p>ADR Nord Est, fiind permanent preocupată de extinderea orizonturilor si posibilitatilor de cooperare pentru Regiunea Nord-Est, și-a asumat misiunea de a identifica, facilita și contribui la dezvoltarea de parteneriate internaționale și inițiative pilot inter-regionale, ca premise pentru transferuri de cunoștințe, bune-practici sau oportunități concrete de afaceri.</p>

<p>In acest context, recent, a avut loc semnarea <span class="has-text-weight-semibold">Memorandumului de Înțelegere</span> între <span class="has-text-weight-semibold">Agenția pentru Dezvoltare Regională Nord-Est</span> și <span class="has-text-weight-semibold">Grupul de întreprinderi AMWORLD, India</span>.</p>

{% include news-image.html img='/assets/img/poze_stiri/02072021_adrne.jpg' description='' %}

<p><span class="has-text-weight-semibold">Grupul de întreprinderi AMWORLD</span> cuprinde AMWORLD M&A, AMpay și AMWORLD Healthcare, M/S AMWORLD M&A și o firma de consultanță în tranzacții globale, angajată în servicii de consultanță financiară și strategică pentru companiile în creștere, dar și in identificarea partenerilor strategici pentru proiectele lor. AMWORLD oferă consultanță pentru dezvoltarea proprietății private si este specializată în atragerea de capital pentru companiile publice și private prin achiziție, plasament privat și fuziune inversă, servicii de fuziune și achiziție trans-continentală, acționând ca un catalizator, si reprezintă clienții în procesul vânzării companiilor de pe piața medie. Pe lângă acestea, AMWORLD are o experiență vastă în crearea unui model de afaceri prin rețeaua de distribuție directă, dezvoltarea francizei globale și colaborări strategice.</p>

<p>Obiectivul Memorandumului de Înțelegere este constituirea unui cadru de colaborare dintre ADR Nord-Est și AMWORLD în următoarele sectoare cu potențial de specializare sau de dezvoltare: Agroalimentar, Automobile și auxiliare, Energie, Tehnologii de mediu, Sănătate și wellness,Turism, Industria lemnului, Tehnologia informației și Ingineria proceselor.</p>

<p>
    <p class="has-text-weight-semibold">Concret, cooperarea va consta în:</p>
    <ul>
        <li>Poziționarea ADR Nord-Est ca agenție de promovare pentru atragerea investițiilor și facilitarea accesului la piața europeană a întreprinzătorilor din India în Regiunea Nord-Est, cu sprijinul AMWORLD;</li>
        <li>Poziționarea AMWORLD ca agenție de promovare pentru atragerea investițiilor, extinderea operațiunilor în India sau pe piața asiatică a întreprinzătorilor din Regiunea Nord-Est, cu sprijinul ADR Nord-Est;</li>
        <li>Facilitarea cooperărilor pentru dezvoltarea ecosistemului de start-up din cele 2 teritorii geografice vizate, asigurând, în acest scop, participarea incubatoarelor, a acceleratoarelor și a universităților antreprenoriale;</li>
        <li>Facilitarea cooperărilor internaționale în domeniul dezvoltării regionale între ADR Nord-Est și entități din India (regiuni specifice: Statele Madhya Pradesh și Maharashtra, Tamil Nadu, Regiunea Capitalei de Nord) și Asia cu atribuții, obiective și responsabilități echivalente cu ale ADR Nord Est;</li>
    </ul>
</p>

<p><em>“Acest cadru de colaborare cu AMWORLD, creat de colegii mei, în afara unui program de finanțare, constituie o bună oportunitate pentru promovarea Regiunii Nord-Est în scopul atragerii de noi investiții străine, dar și pentru internaționalizarea afacerilor agenților economici din regiune interesați. Un accent deosebit al colaborării va fi pus pe dezvoltarea ecosistemului de start-up, pe animarea incubatoarelor și acceleratoarelor de afaceri în cele două teritorii”</em> a declarat <span class="has-text-weight-semibold">Vasile Asandei, Director General ADR Nord-Est</span>.</p>

<br>

<p class="has-text-weight-semibold">Sursă foto și text: ADR Nord-Est</p>