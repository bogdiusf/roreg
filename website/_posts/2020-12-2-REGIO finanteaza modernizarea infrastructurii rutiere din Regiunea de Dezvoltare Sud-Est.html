---
tag: ADR Sud-Est
title: REGIO finanțează modernizarea infrastructurii rutiere din Regiunea de Dezvoltare Sud-Est
titleLong: REGIO finanțează modernizarea infrastructurii rutiere din Regiunea de Dezvoltare Sud-Est
---

<p>
	Prin intermediul Programului Operațional Regional (Regio) 2014-2020, Axa prioritară 6 – „Îmbunătățirea infrastructurii rutiere de importanță regională”, Prioritatea de investiții 6.1: „Stimularea mobilității regionale prin conectarea nodurilor secundare și terțiare la infrastructura TENT-T, inclusiv a nodurilor multimodale”, se finanțează proiecte care vizează creșterea gradului de accesibilitate a zonelor rurale și urbane situate în proximitatea rețelei TEN-T prin modernizarea drumurilor județene.
</p>

<p>
	La nivelul Regiunii de Dezvoltare Sud-Est, s-a acordat șprijin financiar unui număr de 27 proiecte care vizează modernizarea infrastructurii rutiere județene prin reabilitarea a 712,72 km, valoarea totală a granturilor acordate fiind de aproximativ 1.762 milioane lei, fonduri de la bugetul Uniunii Europene și Guvernului României, după cum urmează:

	<ul>
		<li>Județul Brăila: 2 proiecte, 78,6 km reabilitati, valoarea totală a granturilor acordate 131 milioane lei (alocare regională și SUERD);</li>
		<li>Județul Buzău: 3 proiecte, 79,6 km reabilitati, valoarea totală a granturilor acordate 214 milioane lei (alocare regională);</li>
		<li>Județul Constanța: 3 proiecte, 93,02 km reabilitati, valoarea totală a granturilor acordate 284 milioane lei (alocare regională și ITI Delta Dunării);</li>
		<li>Județul Galați: 8 proiecte, 175,01 km reabilitati, valoarea totală a granturilor acordate 465 milioane lei (alocare regională și SUERD);</li>
		<li>Județul Tulcea: 7 proiecte, 202,61 km reabilitati, valoarea totală a granturilor acordate 437 milioane lei (alocare regională, ITI Delta Dunării, SUERD);</li>
		<li>Județul Vrancea: 4 proiecte, 84,46 km reabilitati, valoarea totală a granturilor acordate 231 milioane lei (alocare regională).</li>	
	</ul>
</p>

{% include news-image.html img='/assets/img/poze_stiri/02122020_adrse.jpg' description='' %}

<p>
	Beneficiarii proiectelor sunt: aproape 1 milion de locuitori ai comunităţilor locale din zonele de implementare ale investițiilor, turiştii care tranzitează sectoarele de drum reabilitate/modernizate, operatorii de turism, societăţile comerciale care îşi desfăşoară activitatea în zonele vizate în proiect, partenerii implicaţi în proiecte, societăţile comerciale care vor avea oportunitatea de a iniţia şi dezvolta afaceri în acele zone, administraţiile publice de la nivel judeţean şi local.
</p>

<br />

<p>
	<span class="has-text-weight-semibold">Sursă foto și text: ADR Sud-Est</span>
</p>