---
tag: Asociația ROREG
title: Soluții pentru o dezvoltare regională durabilă, prezentate în cadrul conferinței internaționale „Valorile europene în regiunile din România”
titleLong: Soluții pentru o dezvoltare regională durabilă, prezentate în cadrul conferinței internaționale „Valorile europene în regiunile din România”
---

<p>
    Peste 30 de experți naționali și internaționali au împărtășit expertiză, resurse, exemple de bună practică, propuneri și inițiative în cadrul
    conferinței internaționale online “Valorile europene în regiunile din România“, organizată de Asociația Agențiilor pentru Dezvoltare Regională din
    România – ROREG.
</p>

<p>
    În cadrul evenimentului, doamna Elisa FERREIRA, Comisar European pentru Coeziune și Reforme, a subliniat faptul că Europa, și implicit România, se
    află într-un moment-cheie, în care trebuie privit spre viitor și identificate acele investiții care ar putea oferi oamenilor o viața mai bună și
    un viitor mai bun și care, în același timp, să fie adaptate la noul scenariu generat de pandemie.
</p>

<p>Doamna Elisa FERREIRA a vorbit și despre modul în care Uniunea Europeană sprijină regiunile din România în aceste vremuri de încercare:</p>

<p>
    <em
        >“Agențiile pentru Dezvoltare Regională și cetățenii din România trebuie să facă față provocărilor secolului 21, fie că este vorba despre
        revenirea după pandemie, sau despre tranziția digitală și verde. Ce putem reține din această criză este rolul important pe care îl joacă
        Uniunea Europeană și modul în care aceasta sprijină regiunile, afacerile locale și dezvoltarea regională [...]. Noi ne luăm angajamentul să
        sprijinim regiunile din România, prin instrumente și resurse, dar doar împreună putem să facem ca lucrurile să funcționeze”</em
    >.
</p>

{% include news-image.html img='/assets/img/poze_stiri/30092021_roreg.png' description='' %}

<p>
    România are motive să fie încrezătoare, au apreciat reprezentanții Comisiei Europene. Urmează ani importanți pentru dezvoltarea regiunilor,
    datorită fondurilor europene. Această oportunitate unică este și o responsabilitate majoră, nu numai pentru a realiza o recuperare mai eficace
    după pandemie, ci și pentru a reconstrui mai bine, a investi înțelept într-o economie mai ecologică, mai digitalizată și mai competitivă.
</p>

<p>
    Discursul integral al doamnei Elisa FERREIRA poate fi vizualizat
    <a href="https://www.roreg.eu/assets/files/downloads/Ferreira.mp4" target="_blank">aici</a>.
</p>

<p>
    Cei aproape 800 de participanți la conferință au primit răspunsuri la întrebări legate de viitorul regiunilor din România. Autoritățile publice
    trebuie să planifice și să prioritizeze strategic viitoarele investiții și să asigure, în același timp, o dezvoltare echilibrată, astfel încât
    întregul teritoriu să rămână dinamic din punct de vedere economic, al locurilor de muncă, al transportului public sau al infrastructurii pentru
    sănătate și educaţie. Motoarele principale ale dezvoltării regionale în viitoarea perioadă vor fi proiectele inovatoare, cele care sprijină o
    economie neutră din punctul de vedere al emisiilor de carbon și care pun în prim plan nevoile cetățenilor. Pentru ca investițiile viitoare să fie
    implementate cu succes, autoritățile publice locale trebuie să își dezvolte, în continuare, capacitatea administrativă și să implice actorii
    regionali, locali și cetățenii într-un parteneriat democratic deplin.
</p>

<p>
    Referitor la investițiile din fonduri europene, domnul Sorin MAXIM, directorul general al ADR Vest și Președintele Asociației ROREG a făcut
    următoarea precizare:
</p>

<p>
    <em
        >“Astăzi în limbajul nostru comun există reflexul de a spune că trebuie să ne implicăm cu toții ca să cheltuim banii europeni. Eu spun că
        trebuie să investim banii europeni, și nu doar să-i cheltuim. Este o nuanță care trebuie corectată, atât în limbaj, cât și în abordare. La
        fel, și valorile europene, trebuie să le transferăm în planurile, programele și proiectele noastre”.</em
    >
</p>

<p>
    Doamna Aida LIHA-MATEJICEK, Coordonatorul Direcției România din cadrul Comisiei Europene, și-a arătat aprecierea față de Asociația Agențiilor
    pentru Dezvoltare Regională din România – ROREG, pe care o privește ca pe un model de bună practică în dezvoltarea regională, declarând:
    <em
        >“Faptul că au fost aduse laolaltă toate cele 8 ADR-uri în cadrul conferinței este un lucru extraordinar [...]. Noi, de la Comisia Europeană,
        vom continua să vă sprijinim. Am ținut legătura constant cu dumneavoastră pentru finalizarea programelor operaționale regionale, care sunt
        printre cele mai avansate dintre cele 16 la nivel național [...]. Felicitări pentru eforturile depuse! Știm că rezultatele vin după ani de
        muncă și că roadele muncii nu pot fi culese de pe o zi pe alta”</em
    >.
</p>

<p>
    Prezentările experților din cadrul panelurilor (Regiuni verzi, Instrumente de dezvoltare urbană, Regiuni inovatoare și Dezvoltarea capacității
    administrative la nivel regional) pot fi consultate
    <a href="https://www.roreg.eu/assets/files/downloads/Arhiva_conferinta_28092021.zip" download>aici</a>.
</p>

<p>
    În perioada imediat următoare, vom publica pe pagina Asociației ROREG (<a href="https://www.roreg.eu/" target="_blank">www.roreg.eu</a>) un
    material detaliat, care va furniza cele mai importante concluzii, idei și exemple de bună practică discutate, un adevărat centralizator de resurse
    pentru planificarea și dezvoltarea regională în perioada 2021-2027, precum și înregistrarea conferinței.
</p>

<p>ADR Vest și Asociația ROREG apreciază implicarea partenerilor și mulțumește tuturor participanților.</p>

<p>
    Mai multe informații despre activitatea și acțiunile viitoare ale Asociației ROREG, puteți găsi pe pagina web:
    <a href="https://www.roreg.eu/" target="_blank">www.roreg.eu</a>.
</p>

<br />

<p class="has-text-weight-semibold">Sursă foto și text: Asociația ROREG</p>
