---
tag: ROREG
title: Industria manufacturieră din Regiunea Centru, încotro?
titleLong: Industria manufacturieră din Regiunea Centru, încotro?
---

<p style="visibility: hidden;">
	Aproape 50 de reprezentanți ai mediului de afaceri, ai autorităților publice locale și ai instituțiilor de învățământ
</p>

<p style="margin-top: -75px">
	{% include news-image.html img='/assets/img/poze_stiri/07102020_dezbatereBrasov_2.jpeg' description='' %}
</p>

<p style="text-align: justify;">
  <span class="has-text-weight-semibold">Aproape 50 de reprezentanți ai mediului de afaceri, ai autorităților publice locale și ai instituțiilor de învățământ superior au răspuns favorabil invitației de a participa offline, direct, la Centrul CATTIA din Brașov la dezbaterea intitulată ”Industria manufacturieră din Regiunea Centru, încotro?” Pe lângă aceștia, mai mult de 200 de persoane din întreaga regiune au urmărit online acest eveniment, organizat de EIT Manufacturing Hub, prin Iceberg, Agenția Metropolitană de Dezvoltare Durabilă Brașov și Agenția pentru Dezvoltare Regională Centru.</span> 
</p>

<p style="text-align: justify;">
	<span class="has-text-weight-semibold">Au fost discutate provocările din industria manufacturieră, în special lipsa personalului și calificarea acestuia, problemele din lanțurile de producție și sprijinul sectorului de cercetare-dezvoltare, precum și domeniile care au nevoie de finanțare, în concordanță cu strategia de dezvoltare prevăzută pentru perioada de finanțare 2021-2027.</span>
</p>
<p style="text-align: justify;">
	La dezbateri au participat Adrian-Ioan Veştea - președintele Consiliului Județean Brașov, George Scripcaru - primarul Municipiului Brașov, Mihail Veștea – Secretar de Stat MLPDA, Zoltan Miklós – reprezentant al Primăriei Municipiului Sfântu Gheorghe, Dragoș David - directorul Agenției Metropolitane Brașov, Ionuț Țața - coordonatorul Iceberg și al EIT Manufacturing Hub Romania, Simion Crețu - directorul general ADR Centru, precum și mulți reprezentanți ai principalilor investitori din zona Brașov și ai Universității ”Transilvania”.
	<br />
	Evenimentul de la Brașov a adus în atenția participanților perspectivele privind dezvoltarea industriei în zona Brașov – Sfântu Gheorghe din Regiunea Centru, viziunea reprezentanților mediului privat pentru viitorul industriei locale, precum și problemele, gradul de reziliență, oportunitățile de transformare și posibilitățile de finanțare a schimbărilor pentru mediul industrial din regiune. Din cauza reglementărilor în vigoare în context pandemic discuțiile au durat mai puțin de 3 ore, fiind transmise și online, prin social-media. Este deosebit de important faptul că au fost abordate atât punctele de vedere ale reprezentanților mediului privat, cât și cele ale administrației publice locale și ale instituțiilor de învățământ, deoarece industria manufacturieră a Regiunii Centru va fi influențată de trei forțe majore în anii ce vor urma: transformarea digitală, criza provocată de COVID 19 și măsurile de reorganizare a lanțurilor de valoare globale.  
</p>

<p style="text-align: justify;">
	<span style="font-style: italic;">”Având în vedere importanța industriei manufacturiere pentru economia Regiunii Centru, această dezbatere despre viitorul acestui sector este esențială. Suntem în faza în care trebuie să dăm dovadă de responsabilitate și să ne concentrăm pe activitatea de planificare, să nu o mai privim cu neîncredere, să valorificăm relațiile parteneriale create în interiorul regiunii. Necesarul de finanțare este foarte mare, iar resursele financiare europene de care vom dispune sunt  limitate, de aceea este nevoie de o planificare atentă, cu cel puțin doi-trei ani înainte, pe baza unor strategii întocmite cu și mai mulți ani înainte. Vrem să identificăm cât mai multe dintre problemele apărute, ca să generăm acele acțiuni necesare accelerării derulării tuturor proiectelor în condiții cât mai bune. Suntem în faza în care ne îmbunătățim datele din cadrul Strategiei pentru Specializare Inteligentă a Regiunii Centru,  În viitor se va schimba modul de abordare a sprijinului financiar nerambursabil, precum și cadrul financiar multianual, de aceea trebuie să fim pregătiți, pentru că, dacă nu vom avea proiecte bune și fezabile, nu vom putea absorbi bani europeni pentru dezvoltare economică”</span>, a declarat domnul Simion Crețu, director general ADR Centru.
</p>
<br /><br />
<p style="text-align: justify; font-size: 16px; font-weight: bold">
	Alte informații și declarații ale participanților la eveniment
</p>

<p style="text-align: justify;">
	EIT Manufacturing este un parteneriat format din mai mult de 55 de organizații, inclusiv Volkswagen, Volvo, Universitatea de Tehnologie din Darmstadt, Comisia Franceză pentru Energii Alternative și Energie Atomică (CEA), Siemens, Universitatea Slovacă de Tehnologie și Whirlpool Europe. Această rețea are sprijin și susținere din partea Institutului European de Inovare și Tehnologie (EIT), un organism independent al UE creat pentru a susține inovatorii să transforme cele mai bune idei în produse, servicii și locuri de muncă pentru Europa. Hub-ul din România al acestei structuri parteneriale, ce activează la Brașov, este coordonat de Iceberg alături de Universitatea Transilvania din Brașov, două organizații direct implicate în procesele de inovare și transfer tehnologic, cu mare experiență în proiecte europene și naționale focalizate pe cercetare-dezvoltare și transformare digitală. 
</p>

<p style="text-align: justify;">
	<span style="font-style: italic;">”Județul Brașov este unul dintre primele din țară în privința puterii economice a firmelor care activează aici. De fapt, noi și Sibiu suntem în primele zece și, împreună, companiile din cele două județe au o cifră de afaceri cumulată de peste 80 miliarde lei, din care noi, brașovenii, realizăm peste 60%. Administrația județeană investește foarte mult în infrastructură. Consiliul Județean Brașov are în implementare proiecte de modernizare a infrastructurii rutiere cu finanțare europeană care totalizează 300 de milioane de lei. Mai avem proiecte de 120 de milioane de lei pe Programul Național de Dezvoltare Locală, plus investiții de 80 de milioane de lei din bugetul propriu al Consiliului Județean, ceea ce spune foarte multe despre implicarea noastră în dezvoltarea județului Brașov. Mai mult decât atât, nu departe de acest centru unde a avut loc dezbaterea noastră, noi brașovenii, construim primul aeroport care se realizează în ultimii 40 de ani în România și tot aici, aproape, este amplasamentul viitorului spital regional. Toate investițiile noastre sunt menite să sprijine atragerea de fonduri din partea mediului privat, care trebuie să fie tot mai aproape de cetățeni și să fie tot mai implicat în procesele de cercetare și dezvoltare”</span>, a declarat domnul Adrian Veștea, președintele CJ Brașov.
</p>

<p style="text-align: justify;">
	Centrul de Afaceri, Transfer Tehnologic și Incubator de Afaceri (CATTIA), construit în cartierul Bartolomeu Nord, lângă Institutul de Cercetare-Dezvoltare al Universității Transilvania și în vecinătatea amplasamentului viitorului Spitalului Regional a fost inaugurat la începutul lunii octombrie 2019. Început în anul 2014, acest proiect, a fost finanțat inițial prin Programul Operațional Regional 2007-2013, Axa prioritară, iar începând cu anul 2016, continuarea lucrărilor a fost asigurată din bugetul local. Valoarea totală a lucrărilor de execuție și punere în funcțiune a fost de aproape 64,5 milioane lei. Întregul complex se întinde pe mai mult de 18 hectare, suprafața construită desfășurată fiind de peste 18.000 mp, cu spații pentru birouri, săli pentru conferințe, evenimente, întâlniri, cursuri, dar și spații expoziționale, precum și o zonă de servire a mesei și terase generoase.
</p>

<p style="text-align: justify;">
	<span style="font-style: italic;">”Cu siguranță CATTIA va deveni unul dintre punctele importante pe harta de business a Brașovului. Acest gen de evenimente, posibilitățile pe care le oferă, activitatea Agenției Metropolitane de dezvoltare a Brașovului și a tuturor partenerilor noștri ne fac să fim convinși de acest lucru. Aici, punem la dispoziția celor care vor să își  înceapă o afacere în orașul nostru un spațiu care respectă cele mai înalte standarde din domeniu. Acest centru reprezintă o investiție foarte importantă în cadrul strategiei noastre de a crea cât mai multe oportunități potențialilor investitori și, implicit, de a crea locuri de muncă pentru brașoveni. Acesta este obiectivul nostru: să investim în facilitățile urbane și să sprijinim firmele să se dezvolte, pentru că acestea, împreună, duc la creșterea calității vieții celor ce locuiesc și muncesc aici și fac acest oraș mult mai atrăgător pentru toți cei care ne vizitează”</span>, a declarat domnul George Scripcaru, Primarul municipiului Brașov.
</p>

<p>
	Dezbaterea poate fi urmărită aici:
	<a href="https://youtu.be/cDdzkQ-3rjU" target="_blank">https://youtu.be/cDdzkQ-3rjU</a>
</p>


<br />
<p style="text-align: justify;">
  <span class="has-text-weight-semibold">Sursă text și foto: ADR Centru</span>
</p>