---
tag: ADR Sud-Vest Oltenia
title: Strategia Regională pentru Specializare Inteligentă – RIS3 Sud-Vest Oltenia 2021-2027
titleLong: Strategia Regională pentru Specializare Inteligentă – RIS3 Sud-Vest Oltenia 2021-2027 a fost avizată de către Consorțiul Regional de Inovare
---

<p>Strategia Regională pentru Specializare Inteligentă RIS3 Sud-Vest Oltenia 2021-2027 a fost avizată de către Consorțiul Regional de Inovare Sud-Vest Oltenia 2021-2027 in cadrul intalnirii organizate de Agenția pentru Dezvoltare Regionala Sud Vest Oltenia, in sistem de videoconferinta, in data de 04.03.2021.</p>

<p>La eveniment au participat, alături de reprezentanții ADR SV Oltenia, instituții membre ale Consorțiului Regional de Inovare Sud-Vest Oltenia precum Consiliile Judetene din regiune, Primăriile municipiilor reședință de județ din Sud-Vest Oltenia, reprezentanți ai mediului academic precum Universitatea din Craiova, Facultatea de Horticultura, Facultatea de Agronomie, Facultatea de Mecanica, Facultatea de Automatică și Universitatea de Medicina si Farmacie.</p>

<p>Reuniunea s-a bucurat de prezența unor actori importanți ai ecosistemului regional de cercetare-dezvoltare-inovare și transfer tehnologic din regiune, membri ai CRI Sud-Vest Oltenia, precum ICMET Craiova, ICSI Râmnicu Vâlcea, IPA CIFATT, CTT INCESA, AroTT, Hightech Industry Park Craiova, Centrul de Cercetare Dezvoltare pentru Cultura Plantelor pe Nisipuri Dăbuleni, Clusterul Automotive și instiutii reprezentative pentru mediul de afaceri regional precum Asociația Generala a Inginerilor din Romania, Asociația Oamenilor de Afaceri Gorjeni 2017, Nextrom Industries S.R.L, Complexul Energetic Oltenia, UGIR – 1903, Softronic SA și Camera de Comerț si Industrie Dolj.</p>

{% include news-image.html img='/assets/img/poze_stiri/15032021_adrsv_oltenia.jpg' description='' %}

<p>De asemenea, la întrunirea online a CRI Sud-Vest Oltenia 2021-2027 au participat, în calitate de invitați, reprezentanți ai Ministerului Investițiilor si Fondurilor Europene, ai Ministerului Dezvoltarii, Lucrarilor Publice si Administratiei, ai Filialei Craiova a Academia de Științe Tehnice din Romania, Asociatiei Cluster ProECO Isverna precum și reprezentanti ai mediului de afaceri din judetul Gorj și judetul Valcea.</p>

<p>Domeniile cu potențial de specializare care au primit aviz favorabil în cadrul ședinței CRI sunt următoarele: Sisteme de transport, Inginerie Industriala și Materiale, Agro-Alimentar, Sanatate și Wellness, TIC și Digitalizare, Industrii Creative, economia verde și economia circulară fiind apreciate ca domenii transversale, la fel de importante.</p>

<p>RIS3 Sud-Vest Oltenia 2021-2027 urmărește încurajarea spiritului antreprenorial, dezvoltarea companiilor inovative, valorificarea infrastructurilor de cercetare si stimularea parteneriatului dintre universitati, institute de cercetare și companii, prin concentrarea resurselor in domenii cu potential de specializare atent selectionate, în care regiunea noastră deține reale avantaje economice și competențe, pentru a face tranziția la o economie mai verde, mai incluzivă și rezilientă la schimbările climatice. În noua perioada de programare 2021-2027, domeniile cu potential de specializare selectate răspund nevoii de a susține o creștere economică mai solidă și mai inteligenta, bazată pe inovare, și de mentinere a competitivității pe piața europeană, în condițiile tranziției la Industria 4.0, bazată pe digitalizare, adoptarea tehnologiilor generice esențiale și inovare pe toate planurile.</p>

<br />

<p>
    <span class="has-text-weight-semibold">Sursă foto și text: ADR Sud-Vest Oltenia</span>
</p>