---
tag: ADR Centru
title: Investiții REGIO coordonate de ADR Centru în județul Harghita
titleLong: Investiții REGIO coordonate de ADR Centru în județul Harghita
---

<h4>
    ÎNCĂ 2000 CETĂȚENI VOR BENEFICIA DE CONDIȚII DE TRAI MAI BUNE, DUPĂ REABILITAREA UNOR BLOCURI DIN GHEORGHENI ȘI MIERCUREA CIUC CU FONDURI EUROPENE
</h4>

<p class="has-text-weight-semibold">
    Municipiile Miercurea Ciuc și Gheorgheni din județul Harghita vor beneficia în total de peste 40 milioane lei pentru reabilitarea termică a 17
    blocuri, cu fonduri europene nerambursabile alocate în cadrul Programului Operațional Regional REGIO 2014-2020. În total, în județul Harghita -
    recunoscut ca fiind cea mai friguroasă zonă din România – ADR Centru coordonează implementarea a 14 proiecte pentru eficientizarea clădirilor
    rezidențiale, a căror valoare totală depășește 32,5 milioane euro. Prin aceste proiecte vor fi reabilitate peste 75 blocuri, în beneficiul a mai
    mult de 5.000 de locuitori din orașele Miercurea Ciuc, Gheorgheni, Odorheiu Secuiesc și Bălan.
</p>

<p class="has-text-weight-semibold">
    Fondurile nerambursabile sunt alocate prin Axa Prioritară 3 a Programului REGIO, pentru cererile de finanțare având titlurile ”Reabilitarea
    termică a blocurilor de locuințe în vederea ridicării performanței energetice, 9 blocuri din Miercurea Ciuc, județul Harghita” și „Reabilitarea
    termică a unor blocuri de locuit din Municipiul Gheorgheni: Dr. Fejér Dávid nr. 7, Miron Cristea nr. 8, Miron Cristea 9-11, Bulevardul Lacu Roșu
    nr. 5B, Cartierul Bucin, blocurile 10,20,23,24,12”. Edilii celor două municipii au estimate că lucrările se vor finaliza până la sfârșitul lunii
    octombrie din anul 2022 pentru Miercurea Ciuc și la sfârșitul aceleiași luni, dar în anul 2023, pentru Gheorgheni. Cumulat, de rezultatele acestor
    două proiecte vor beneficia direct aproximativ 2.000 de cetățeni.
</p>

<p>
    Deoarece în județul Harghita se înregistrează în mod constant temperaturi medii anuale mult sub media națională, edilii din orașele acestui județ
    au găsit o bună oportunitate în cadrul Programului Operațional Regional pentru creșterea calității vieții cetățenilor, prin îmbunătățirea
    eficienței energetice a clădirilor publice, dar și clădirilor rezidențiale. În total, în județul Harghita, sunt contractate 29 de cereri de
    finanțare, cu o valoare totală de peste 45 milioane euro, pentru reabilitarea termică a clădirilor publice și de locuit, în municipiul reședință
    de județ - Miercurea Ciuc, precum și în Odorheiu Secuiesc, Gheorgheni, Toplița, Bălan, Borsec, dar și în comuna Sândominic. Aceste proiecte sunt
    finanțate în cadrul Programului Operațional Regional REGIO 2014-2020, prin prioritatea de investiții care asigură sprijinirea eficienței
    energetice, a gestionării inteligente a energiei și a utilizării energiei din surse regenerabile în infrastructurile publice, inclusiv în
    clădirile publice și în sectorul locuințelor. Prin aceste proiecte de la nivelul județului Harghita vor fi reabilitate peste 75 de blocuri și 16
    clădiri publice, marea majoritate a acestora din urmă fiind unități de învățământ.
</p>

<p>
    Obiectivul celor mai recente două proiecte contractate de ADR Centru constă în reabilitarea a 17 blocuri de locuințe care înregistrează consumuri
    energetice mari, pentru creșterea eficientei energetice a acestora, precum și pentru reducerea costurilor de întreținere a acestor imobile și
    îmbunătățirea condițiilor de locuit ale locatarilor. Concret, prin aceste două proiecte, la blocurile energofage din Miercurea Ciuc și Gheorgheni
    consumul anual de energie primară se va reduce cu mai mult de 40%, iar volumul emisiilor poluante, în special de CO2, se va reduce cu aproape 50%,
    așa cum rezultă din Fișele tehnice atașate acestui material de presă.
</p>

{% include news-image.html img='/assets/img/poze_stiri/23082021_adrcentru.jpg' description='' %}

<p>
    <em
        >”În întregul județ vorbim de peste 1800 gospodării care vor avea imobile eficiente energetic. Aceste aspecte sunt foarte importante într-unul
        din județele țării care este cunoscut pentru mediile scăzute înregistrate la temperatură, în special iarna. Acest gen de investiții nu ar fi
        putut fi realizate fără sprijinul fondurilor europene. Desigur, municipalitățile și locatarii vor cofinanța lucrările de eficientizare
        energetică, dar sumele pe care ei le vor cheltui nu reprezintă nici măcar un sfert din costurile termoizolării locuințelor. Aceste proiecte -
        cumulate cu cele privind eficientizarea energetică a clădirilor publice și cu cele de mobilitate eco-eficientă - răspund și obiectivilor
        europene și naționale privind reducerea cheltuielilor publice pentru energie, concomitent cu creșterea ponderii surselor de energie
        regenerabilă în pachetul de consum energetic. Desigur, în județul Harghita avem și multe alte proiecte care asigură investiții în modernizarea
        de străzi urbane și drumuri județene, în reabilitarea de obiective de patrimoniu, în școli și spitale, în centre de asistență socială, dar și
        în alte domenii. Avem aproape 80 de cereri de finanțare contractate de mediul public din Harghita, aflate acum în implementare, a căror
        valoare totală se apropie de 200 milioane euro. Dintre acestea, în municipiul Miercurea Ciuc, strict pe componenta de eficientizare
        energetică, avem 17 proiecte, inclusiv acesta semnat recent, iar valoarea lor totală cumulată depășește 24 milioane euro, iar pentru
        municipiul Gheorgheni avem 7 proiecte de reabilitare termică, în valoare totală de aproximativ 17 milioane euro”</em
    >, a declarat domnul Simion Crețu, director general ADR Centru.
</p>

<p>
    Valoarea totală a proiectului
    <span class="has-text-weight-semibold"
        >”Reabilitarea termică a blocurilor de locuințe în vederea ridicării performanței energetice, 9 blocuri din Miercurea Ciuc, județul
        Harghita”</span
    >
    este de 19.142.475,80 lei, din care 9.959.997,50 lei (respectiv aproape 2,1 milioane euro, adică 60% din valoare eligibilă a cererii de finanțare)
    reprezintă fondurile europene solicitate, diferența constând în contribuția municipalității și a locatarilor la cheltuielile eligibile și
    neeligibile ale proiectului.
</p>

<p>
    Valoarea totală a proiectului
    <span class="has-text-weight-semibold"
        >”Reabilitarea termică a unor blocuri de locuit din Municipiul Gheorgheni: Dr. Fejér Dávid nr. 7, Miron Cristea nr. 8, Miron Cristea 9-11,
        Bulevardul Lacu Roșu nr. 5B, Cartierul Bucin, blocurile 10,20,23,24,12”</span
    >
    este de 11,333,754.01 lei, din care 6,024,908.76 lei (adică mai mult de 1,26 milioane euro, adică 60% din valoare eligibilă a cererii de
    finanțare) reprezintă fondurile europene solicitate, diferența constând în contribuția municipalității și a locatarilor la cheltuielile eligibile
    și neeligibile ale proiectului.
</p>

<br />

<p class="has-text-weight-semibold">Sursă foto și text: ADR Centru</p>
