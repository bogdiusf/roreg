---
tag: ADR Vest
title: BAROMETRU URBAN | Calitatea vieții în orașele din România
titleLong: BAROMETRU URBAN | Calitatea vieții în orașele din România
---

<p style="text-align: justify;">
	Primul Barometru Urban la nivel național din țara noastră a fost dezvoltat în cadrul proiectului de elaborare a Politicii Urbane a României, realizat de Banca Mondială și Ministerul Lucrărilor Publice, Dezvoltării şi Administraţiei.
</p>

<p style="text-align: justify;">
	Datele au fost colectate în perioada 1 iulie – 15 august 2020, printr-un sondaj privind calitatea vieții realizat în 41 de localități urbane din România, selectate în funcție de trei criterii (dimensiunea localității, regiunea de dezvoltare, profilul urban – economic, geografic, administrativ).
</p>

<p style="text-align: justify;">
	Din studiu a reieșit că peste 80% din populația din mediul urban este mulțumită de orașul în care trăiește. În Timișoara, spre exemplu, nivelul de satisfacție rezultat este de 92%.
</p>

{% include news-image.html img='/assets/img/poze_stiri/14102020_barometruGrafic.png' description = '' %}

<p style="text-align: justify;">
	Au fost analizate satisfacția față de infrastructură și facilitățile urbane (transport, servicii de sănătate, facilități sportive, culturale și educaționale, starea străzilor și a clădirilor, spații publice, disponibilitatea magazinelor), percepția privind calitatea mediului (calitatea aerului, nivelul zgomotului, curățenie etc.), percepția respondenților despre orașul lor (siguranță și încredere, administrare și guvernare locală, locuri de muncă) și alte aspecte.
</p>

<p style="text-align: justify;">
	Sondajul a fost modelat după Eurobarometrul Flash, care se aplică periodic unor orașe selectate din Uniunea Europeană.
</p>

<p style="text-align: justify;">
	Sondajul de opinie a avut un număr de 13.380 de respondeți din tot atâtea gospodării, având o marjă de eroare statistică de +/-1% pentru un interval de încredere de 99%.
</p>

<p style="text-align: justify;">
	Barometrul urban privind calitatea vieții în orașele din România poate fi consultat <a href="https://adrvest.ro/wp-content/uploads/2020/10/Barometru-Urban_Politica-Urbana-a-Romaniei-1.pdf" target="_blank">aici</a>.
</p>

<br />

<p style="text-align: justify;">
	<span class="has-text-weight-semibold">Sursă text și foto: ADR Vest</span>
</p>