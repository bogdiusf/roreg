---
tag: ADR Vest
title: Timișoara beneficiază de finanțare europeană pentru 21 de tramvaie noi și moderne prin Regio-POR 2014-2020
titleLong: Timișoara beneficiază de finanțare europeană pentru 21 de tramvaie noi și moderne prin Regio-POR 2014-2020
---

<p style="text-align: justify;">
  Agenția pentru Dezvoltare Regională (ADR) Vest și Primăria Municipiului
  Timișoara au semnat, astăzi, 5 mai 2020, contractul de finanțare pentru cea
  de-a treia etapă a investiţiei privind înnoirea flotei de tramvaie – proiectul
  “Înnoirea flotei de tramvaie – etapa III”.
</p>
<p style="text-align: justify;">
  Timişoara va beneficia în total de 21 de tramvaie noi şi moderne prin cele
  trei proiecte derulate în cadrul Regio – Programul Operaţional Reginal
  (Regio-POR) 2014-2020. Investiția are ca obiectiv creșterea gradului de
  confort al călătorilor, a vitezei medii de deplasare și a accesibilității
  tramvaielor, astfel încât transportul public să devină cât mai atractiv pentru
  locuitorii oraşului şi vizitatori.
</p>

{% include news-image.html img='/assets/img/regiuni/Vest/proiecte/Pasaj Michelangelo.jpg' description='Descriere foto, credit foto' %}

<p style="text-align: justify;">
  Prin etapa a treia a proiectului se asigură practic finanţare pentru achiziţia
  a încă 7 tramvaie cu o capacitate de minimum 170 de locuri fiecare, eficiente
  din punct de vedere energetic și adaptate nevoilor persoanelor cu mobilitate
  redusă. Noile vehicule vor circula pe linia 9 din Timișoara.
</p>
<p style="text-align: justify;">
  Tramvaiele vor fi echipate cu instalații de aer condiționat, încălzire prin
  conversie și încălzire prin conducție termică în scaune, sisteme de informare
  a călătorilor interior-exterior, sisteme audio-video pentru publicitate,
  supraveghere video pentru siguranța călătorilor, precum și sisteme de
  monitorizare și de e-ticketing.
</p>
<p style="text-align: justify;">
  Semnatarii contractului au fost domnul Nicolae robu, primarul municipiului
  Timișoara, și domnul Sorin Maxim, directorul general al Agenției pentru
  Dezvoltare Regională Vest – Organism Intermediar pentru POR 2014-2020 în
  Regiunea Vest.
</p>
<p>***</p>
<p style="text-align: justify;">
  Valoarea totală a proiectului este de 96.378.403,45 lei, din care
  68.063.294,13 lei reprezintă finanţare nerambursabilă. Durata de implementare
  este de 39 de luni.
</p>
<p style="text-align: justify;">
  Proiectul beneficiază de finanţare în cadrul Regio-POR 2014-2020, Axa
  prioritară 4 - Sprijinirea dezvoltării urbane durabile, Prioritatea de
  investiții 4e, Obiectivul specific 4.1 - Reducerea emisiilor de carbon în
  municipiile reședință de județ prin investiții bazate pe planurile de
  mobilitate urbană durabilă.
</p>
<p style="text-align: justify;">
  Pe Axa prioritara 4, PI 4.1 - Mobilitate urbană, UAT Municipiul Timişoara a
  contractat până în prezent proiecte în valoare totală de 437.986.476,65 lei,
  cu o valoare a finanţării nerambursabile de 284.078.843,13 lei. Contractele
  semnate vizează:
</p>
<ul>
  <li>Înnoirea flotei de tramvaie - etapa I;</li>
  <li>Înnoirea flotei de tramvaie - etapa II;</li>
  <li>Înnoirea flotei de tramvaie - etapa III;</li>
  <li>
    Reabilitarea liniilor de tramvai și modernizarea tramelor stradale în
    Municipiul Timișoara, Traseu 5, Calea Bogdăneștilor.
  </li>
</ul>
<p style="text-align: justify;">
  La nivelul Regiunii Vest, în cadrul Regio-POR 2014-2020, au fost contractate
  până în prezent <span class="has-text-weight-semibold">596 de proiecte</span>,
  în valoare totală de
  <span class="has-text-weight-semibold">1.105,63 milioane euro</span>, cu o
  valoare a finanțării nerambursabile de 840,69 milioane euro. Alte
  <span class="has-text-weight-semibold">411 proiecte</span> se află în
  evaluare, respectiv precontractare.
</p>
<p style="text-align: justify;">
  <br /><br /><br />
  Pentru informații suplimentare, nu ezitați să ne contactați:<br />
  Telefon: 0256-491.923 / E-mail:
  <a href="mailto:office@adrvest.ro">office@adrvest.ro</a>.
</p>
