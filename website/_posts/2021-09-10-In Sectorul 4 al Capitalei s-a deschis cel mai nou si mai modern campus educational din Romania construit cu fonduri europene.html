---
tag: Primăria Sectorului 4
title: În Sectorul 4 al Capitalei s-a deschis cel mai nou și mai modern campus educațional din România, construit cu fonduri europene
titleLong: În Sectorul 4 al Capitalei s-a deschis cel mai nou și mai modern campus educațional din România, construit cu fonduri europene
---

<p class="has-text-weight-semibold">
    Cel mai nou și cel mai modern campus educațional din România, în care vor învăța copii de la grădiniță și până la liceu, a fost inaugurat în
    Sectorul 4 al Capitalei, în prezența Ramonei Chiriac, șefa Reprezentanței Comisiei Europene în România și a europarlamentarului Victor Negrescu,
    vicepreședintele Comisiei de Cultură și Educație din Parlamentul European.
</p>

<p>
    Aflat în incinta Liceului Tehnologic „Dacia” (fostul Colegiu Tehnic “Miron Nicolescu”), noul campus pune la dispoziția elevilor cele mai moderne
    și mai sigure condiții de studiu, într-un ansamblu educațional complet nou, după ce vechea clădire a acestui liceu, dată în funcțiune în urmă cu
    mai bine de 30 de ani, a fost complet reconfigurată și modernizată.
</p>

{% include news-image.html img='/assets/img/poze_stiri/10092021_primsect4.jpg' description='' %}

<p>
    Cu un regim de înălțime de S+P+3E și o suprafață de 1.245 mp, noul campus este alcătuit din mai multe corpuri de clădire pentru învățământul
    preșcolar, gimnazial și liceal. Mai exact, colegiul dispune de 22 săli de clasă, 5 ateliere, 4 laboratoare, 3 cabinete de curs. Alături de
    aceasta, în campus au fost construite două cămine pentru elevi, cu o capacitate de 75 de camere de cazare, de 4 și 6 locuri fiecare, o sală de
    sport precum și o sală multifuncțională.
</p>

<p>
    Totodată, elevii au la dispoziție o cantină în care vor putea lua masa pregătită în bucătăria celor două cămine, dar și o sală multifuncțională cu
    o capacitate de peste 400 de locuri, în care aceștia vor putea susține mini-recitaluri, piese de teatru, proiecții de filme, etc. Pentru
    activitățile sportive, copiii vor putea folosi o sală de sport complet renovată, cu o suprafață de 570 de mp precum și două terenuri de sport în
    aer liber. În incinta campusului, cu o capacitate de 750 de elevi, sunt în curs de finalizare lucrările la o nouă grădiniță, la care vor punea
    urma cursurile preșcolare un număr de 100 de copii.
</p>

<p>
    Valoarea investiției este de 54 de milioane de lei, bani ce provin din fonduri europene, accesate prin Programul Operațional Regional 2014 – 2020,
    Axa Prioritara 10 “Îmbunătățirea infrastructurii educaționale”, Obiectiv Specific 10.2 Creșterea gradului de participare la învățământul
    profesional și tehnic și învățare pe tot parcursul vieții, cu o contribuție în valoare de 15 milioane de lei din bugetul local al Sectorului 4.
</p>

<br />

<p class="has-text-weight-semibold">Sursă foto și text: Primăria Sectorului 4</p>
