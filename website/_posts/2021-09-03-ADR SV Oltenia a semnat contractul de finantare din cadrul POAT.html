---
tag: ADR Sud-Vest Oltenia
title: ADR SV Oltenia a semnat contractul de finanțare din cadrul POAT
titleLong: ADR SV Oltenia a semnat contractul de finanțare din cadrul POAT
---

<p>
    <span class="has-text-weight-semibold">Ministerul Investițiilor și Proiectelor Europene (MIPE)</span>, în calitate de
    <span class="has-text-weight-semibold">Autoritate de Management pentru Programul Operațional Asistență Tehnică (POAT) 2014-2020</span>, și Agenția
    pentru Dezvoltare Regională (ADR) Sud-Vest Oltenia, în calitate de Beneficiar și Lider de parteneriat, au semnat, în data de 4 august, contractul
    de finanțare pentru proiectul cu titlul „Sprijin la nivelul regiunii SV Oltenia pentru pregătirea de proiecte finanțate din perioada de programare
    2021-2027 pe domeniile mobilitate urbană, regenerare urbană, centre de agrement/baze turistice (tabere școlare), infrastructură și servicii
    publice de turism, inclusiv obiectivele de patrimoniu cu potențial turistic, și infrastructură rutieră de interes județean, inclusiv variante
    ocolitoare și/sau drumuri de legătură”, cod SMIS 146315.
</p>

<p>
    Obiectivul general al proiectului vizează
    <span class="has-text-weight-semibold">pregătirea de proiecte mature pentru perioada de programare 2021-2027</span> la nivelul regiunii SV
    Oltenia.
</p>

{% include news-image.html img='/assets/img/poze_stiri/03092021_adrsv.jpg' description=''%}

<p>
    Prin proiect, vor fi elaborate <span class="has-text-weight-semibold">20 de documentații tehnico-economice la nivelul regiunii SV Oltenia</span>,
    aferente proiectelor din portofoliul 2021-2027 pe domeniile mobilitate urbană, regenerare urbană, centre de agrement/baze turistice (tabere
    școlare), infrastructură și servicii publice de turism, inclusiv obiectivele de patrimoniu cu potențial turistic, și infrastructură rutieră de
    interes județean, inclusiv variante ocolitoare și/sau drumuri de legătură.
</p>

<p>
    Cele <span class="has-text-weight-semibold">13 unități administrativ-teritoriale partenere</span> în cadrul proiectului sunt Consiliile Județene
    Dolj, Gorj, Mehedinți, Olt și Vâlcea, Primăriile municipiilor Craiova, Târgu-Jiu, Drobeta-Turnu Severin, Râmnicu Vâlcea și Caracal, Primăriile
    orașelor Dăbuleni, Băile Govora și Călimănești.
</p>

<p>
    <span class="has-text-weight-semibold">Banii europeni sunt destinați pregătirii de proiecte</span> pentru modernizarea a cinci drumuri județene,
    amenajarea sau restaurarea unor obiective turistice, reabilitarea unor parcuri și a altor spații verzi, precum și realizarea de piste de
    biciclete, promenade, pasaje, infrastructuri pentru carburanți alternativi, sisteme și mijloace de transport digitalizate noi sau modernizate.
</p>

<p>
    Valoarea totală a contractului de finanțare este de <span class="has-text-weight-semibold">46.126.818,41 lei</span>, din care
    <span class="has-text-weight-semibold">36.836.974,55 lei</span> este finanțarea nerambursabilă, iar suma de
    <span class="has-text-weight-semibold">31.933.371,19 lei</span> este valoarea eligibilă nerambursabilă din FEDR. Contribuția proprie este în
    valoare de <span class="has-text-weight-semibold">9.289.843,86 milioane de lei</span>.
</p>

<p>Perioada de implementare a proiectului este <span class="has-text-weight-semibold">2 iulie 2019 – 31 decembrie 2021</span>.</p>

<p class="has-text-weight-semibold">
    Pentru informaţii suplimentare, vă invităm să vizitați pagina noastră de internet,
    <a href="https://www.adroltenia.ro" target="_blank">www.adroltenia.ro</a>, și să ne contactaţi la numerele de telefon: 0251.418.240 / 0351.403.900
    sau pe e-mail, la <a href="mailto:office@adroltenia.ro">office@adroltenia.ro</a>.
</p>

<br />

<p class="has-text-weight-semibold">Sursă foto și text: ADR Sud-Vest Oltenia</p>
