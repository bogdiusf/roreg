---
tag: ADR Sud-Vest Oltenia
title: ADR SV Oltenia susține mediul de afaceri din regiune
titleLong: ADR SV Oltenia susține mediul de afaceri din regiune
---

<p>
	Trăim vremuri dificile, cu provocări și reguli stricte, cu neajunsuri și incertitudini. Iată-ne în mijlocul unei crize globale și în tumultul unei pandemii care afectează deopotrivă sănătatea individuală și sănătatea economiei. Pentru mediul de afaceri, capacitatea de a se menține pe linia de plutire se reduce de la o zi la alta. În fața unor provocări constante, angajate fără voie într-o cursă contranometru pentru supraviețiure, companiile caută soluții, sprijin și resurse. În plină criză economică, Agenția pentru Dezvoltare Regională Sud-Vest Oltenia își demonstrează solidaritatea în încercarea de a susține sectorul privat din regiune. 
</p>

<p>
	<span style="font-style: italic;">„Este o perioadă deosebit de grea pentru întreprinderile din Regiunea Sud-Vest Oltenia, de altfel, pentru întreaga economie. Oamenii sunt nevoiți să se adapteze, să își regândească strategiile de dezvoltare, să se reprofileze. Companiile caută sprijin, caută soluții și exact pe aceste direcții ne-am canalizat atenția. Putem spune că mediul de afaceri din regiune a devenit prioritatea zero pentru ADR Sud-Vest Oltenia. În toată această perioadă dificilă, întreaga echipă a muncit pentru a evalua cele câteva sute de cereri depuse în cadrul Axei Prioritare 2 a Programului Operațional Regional 2014-2020.</span>
	<br />
	<span style="font-style: italic;">Chiar zilele acestea, am semnat alte opt contracte de finanțare cu reprezentanți ai IMM-urilor din Oltenia, care se adaugă celor 91 de contracte semnate anterior pentru noul apel de proiecte din cadrul Priorității de investiții 2.2. Vorbim, astfel, de fonduri nerambursabile de peste 116,3 milioane de euro, prin POR 2014-2020, pentru apelurile de proiecte destinate dezvoltării microîntreprinderilor și întreprinderilor mici și mijlocii din regiune”</span>, <span class="has-text-weight-semibold"> declarat doamna Marilena Bogheanu, directorul general al ADR Sud-Vest Oltenia. </span>
</p>



<p>
	Mai multe detalii cu privire la această știre regăsiți în format PDF <a href="/assets/files/downloads/Comunicat-de-presa-bilant-IMM-2020_adrsvoltenia.pdf" target="_blank">aici:</a>
</p>

<br />

<p>
	<span class="has-text-weight-semibold">Sursă text: ADR Sud-Vest Oltenia</span>
</p>