---
tag: ADR Nord-Vest
title: Condiții specifice de accesare a fondurilor destinate pregătirii proiectelor de infrastructură în domeniile specializării inteligente pentru regiunea de dezvoltare nord-vest
titleLong: Condiții specifice de accesare a fondurilor destinate pregătirii proiectelor de infrastructură în domeniile specializării inteligente pentru regiunea de dezvoltare nord-vest
---

<p>
	ADR Nord-Vest a lansat GHIDUL SIMPLIFICAT - Condiții Specifice de accesare a fondurilor destinate pregătirii proiectelor de infrastructură în domeniile specializării inteligente pentru Regiunea de Dezvoltare Nord-Vest, ”Sprijin la nivelul Regiunii de Dezvoltare Nord-Vest pentru pregătirea de proiecte finanțate din perioada de programare 2021-2027 pe domeniul specializare inteligentă”, și anexele aferente.
</p>

{% include news-image.html img='/assets/img/poze_stiri/27112020_adrnv_ghid.jpg' description='' %}

<p>
	Termenul limită pentru depunerea fișelor de proiect din domenii aferente specializării inteligente este vineri, 18 decembrie 2020, ora 12.00. Depunerea se va face în format electronic, pe adresa de e-mail: <a href="mailto:inno@nord-vest.ro">inno@nord-vest.ro</a>.
</p>

<p>
	Toate detaliile legate de procesul de depunere și selecția fișelor de proiecte se regăsesc în Ghidul Simplificat, acesta poate fi consultat pe website-ul ADR Nord-Vest la adresa <a href="https://cutt.ly/dg5Vo8D" target="_blank">https://cutt.ly/dg5Vo8D</a>.
</p>

<p>
	Cu o alocare de 10.319.095 RON pentru regiunea de dezvoltare Nord-Vest,  Agenţia de Dezvoltare Regională Nord-Vest, în calitate de Administrator al schemei de Ajutor de Minimis la nivelul Regiunii de Dezvoltare Nord-Vest, va finanţa elaborarea următoarelor tipuri de documentații tehnico-economice pentru proiectele din domenii aferente Specializării Inteligente:
	
	<ul>
		<li>studiu de fezabilitate sau documentația de avizare a lucrărilor de intervenții, după caz;</li>
		<li>proiect pentru autorizarea/desființarea executării lucrărilor;</li>
		<li>proiectul tehnic de execuție.</li>
	</ul>
</p>

<p>
	Opțional, se poate solicita sprijin și pentru documentații de tipul: plan de afaceri; studiu de marketing;  studiu de oportunitate; studiu geotehnic; studiu pentru obținerea acordurilor/avizelor de mediu;    studiu arheologic, studiu hidrologic;  studiu topografic; documentație cadastrală; precum și orice alte categorii de studii și documentații pentru obținerea de avize/autorizații care sunt necesare pentru implementarea proiectelor din domenii aferente Specializării Inteligente.
</p>

<p>
	Categoriile de beneficiari eligibili, conform OUG 88/2020, sunt:

	<ul>
		<li>unitățile administrativ teritoriale în parteneriat cu universități, institute de cercetare, ONG, alte entități publice sau private de cercetare-dezvoltare-inovare, microîntreprinderi/ întreprinderi mici, mijlocii și mari;</li>
		<li>parteneriatele între universități, institute de cercetare, ONG, alte entități publice sau private de cercetare-dezvoltare-inovare, microîntreprinderile și/sau întreprinderile mici, mijlocii și mari;</li>
		<li>universități;</li>
		<li>institute de cercetare;</li>
		<li>ONG-uri;</li>
		<li>alte entități publice sau private de cercetare-dezvoltare-inovare;</li>
		<li>microîntreprinderile;</li>
		<li>întreprinderile mici, mijlocii și mari.</li>
	</ul>
</p>

<p>
	Documente suport aferente Ghidului Simplificat – Condiții Specifice: Ordinul 894 din 2020 și Ghidul AM POAT.
</p>





<br />

<p>
	<span class="has-text-weight-semibold">Sursă foto și text: ADR Nord-Vest</span>
</p>